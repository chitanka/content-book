	{file:48321}


>	За автора

	Лий Чайлд е един от най-известните автори на трилъри в света. Статистически погледнато, на всеки двайсет секунди някъде по света се продава някой от неговите романи за Джак Ричър. Книгите му редовно достигат до първото място в класациите за най-популярни книги с твърди и меки корици от двете страни на океана и са преведени на повече от четирийсет езика. Носител е на множество награди, включително Diamond Dagger на Американската асоциация на авторите на криминална литература за цялостно творчество.
	Правата на всичките му романи са откупени за екранизация, като „Един изстрел“ вече беше филмиран със заглавието „Джак Ричър“, а по екраните предстои да излезе филмовата версия на „Не се връщай“, отново с Том Круз в главната роля.
	Лий Чайлд е роден в Ковънтри, Великобритания, а сега живее в Ню Йорк.
