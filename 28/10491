	{file:48320}

>	За автора

	След двайсет и пет години работа в телевизията Е. Л. Джеймс решава да сбъдне отдавнашната си мечта и се заема да пише истории, в които читателите да се влюбят. Резултатът е чувственият роман „Петдесет нюанса сиво“ и двете продължения „Петдесет нюанса по-тъмно“ и „Петдесет нюанса освободени“, трилогия, която е продадена в повече от 125 милиона броя по света и е преведена на петдесет и два езика.
	През 2012 Е. Л. Джеймс е посочена за една от „Десетте най-забележителни хора на годината“ според Барбара Уолтърс, една от „Най-влиятелните в света“ според списание „Тайм“ и „Човек на годината“ според „Пъблишърс Уийкли“. „Петдесет нюанса сиво“ се задържа в списъка на бестселърите на „Ню Йорк Таймс“ сто трийсет и три последователни седмици, а през 2015 излиза филмовата адаптация, в която Джеймс работи като продуцент. Филмът на „Юнивърсал Пикчърс“ бележи бокс офис рекорди по целия свят.
	Е. Л. Джеймс живее в Лондон със съпруга си Нийл Ленард, който е романист и сценарист, и двамата им синове и продължава да пише романи, докато работи като продуцент над „Петдесет нюанса по-тъмно“ и „Петдесет нюанса освободени“.


	В „Грей“ авторката Е. Л. Джеймс използва цитати от „Петдесет нюанса сиво“ — в превод на български език от Гергана Дечева.
