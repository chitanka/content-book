	{file:48209}

>	За авторката

	Кристен Ашли израства в Браунсбърг, Индиана, но е живяла и в Денвър, Колорадо, и в Англия, затова е благословена с приятели и роднини из целия свят. Тайфата й е шантава (меко казано), ала „шантав“ е хубаво качество, когато искаш да пишеш.
	Кристен израства в голямо семейство, събрало под един покрив няколко поколения. Живеят в много малка ферма в малко градче в сърцето на Америка, заобиколени от музиката на Глен Милър, „Евърли Брадърс“, РИО Спийдуагън и „Уайтснейк“ (както и тоалети, които им подхождат).
	Какво по-прекрасно място да израснеш от къща, пълна с музика, дрехи и обич!
	И колкото повече пораства тя, толкова по-прекрасно става.
