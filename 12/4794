>	За авторите

	Съавтори от отдавна и приятели от трийсет години преди това, Крис Бънч и Алън Кол пренасят в „Битката за Ориса“ отдавнашната си пристрастеност към далечни земи и култури. Бънч и до днес пази младежките си спомени за снежни леопарди, за камбанките на азиатски храмове и за построената преди хиляда години гробница на една корейска принцеса, а Кол още разказва как за пръв път гледал „Бурята“, още дете, седнал на древна стена в Кипър — острова, който е имал предвид Шекспир, когато е писал пиесата. Пътуванията на двамата приятели са ги водили от мъгливите, огласяни от чайки островчета по крайбрежието на Ирландия до ледената пустош на Антарктика. Когато не пътуват, Кол и Бънч живеят в Чинук и Оушън Парк, Вашингтон, с най-верните си поддръжници — Карън и Катрин.


	{file:26486}
