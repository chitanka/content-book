	{file:26420}

>	За книгата и автора

	Двата романа за деца на Сюзан Кулидж (1835–1905) — „Какво направи Кейти“ и „Кейти на училище“ — излизат за първи път на български език. Двете книги са най-доброто от творчеството на писателката, макар че по-късно тя написва още три романа за любимата си героиня Кейти Кар.
	Сюзан Кулидж е псевдоним на Сара Чанси Уолси (1845–1905). Тя е родена в град Кливланд, щата Охайо. Израства в заможно, културно семейство, което е тясно свързано с университета в Йейл.
	В своите романи Сюзан Кулидж описва много от преживяванията на своето детство, по-голямата част от което прекарва в град Ню Хевън, щата Кънектикът.
	Сара Уолси започва да пише по време на Гражданската война, когато се записва доброволка като медицинска сестра. Първата й книга за деца — сборник с приказки — е публикувана от издателство в Бостън, чийто главен редактор вече е превърнал Луиза Мей Олкът в литературна звезда с романа й „Малки жени“. Вероятно по негово предложение Сара Уолси написва „Какво направи Кейти“ (1872), подписан с псевдонима Сюзан Кулидж. На следващата година се появява продължението на книгата — „Кейти на училище“.
	Години по-късно Кулидж се завръща към любимото си семейство Кар с романа „Какво направи Кейти след това“ (1886), в който е описана една екскурзия в Европа. Поредицата завършва с два романа: „Кловър“ (1888) и „По високите полета“ (1890).
	През целия си живот Сюзан Кулидж пише за своето детство, но не се омъжва и няма свои деца.
	<!--AUTOHIDE-->
