	{file:26451}

>	За книгата и автора

	Йохана Спири е родена на 12.06.1827 г. в градчето Хирцел, близо до Цюрих, Швейцария. Баща й, Йохан Хойсер — психиатър по професия, и майката — жена с поетичен талант, имат общо шест деца. Йохана Хойсер продължава образованието си в Женева, където през 1852 г. се омъжва за младия адвокат и публицист Бернхард Спири и приема неговото фамилно име. Три години по късно се ражда единственото им дете.
	Първия си разказ Йохана Спири публикува анонимно през 1871 г., а хонорара си дава на Международния червен кръст в Женева. Желанието на младата авторка е да помогне на бежанците от френско-пруската война.
	През 1880 г. Йохана Спири издава, отново анонимно, своя първи роман — „Хайди“. Историята на малкото сираче от швейцарските планини има невероятен успех. На следващата година излиза и продължението на романа „Хайди и Клара“, подписано вече с името на авторката.
	Последните години от живота на Йохана Спири са много тежки. През 1884 г. умира от туберкулоза синът й. По-късно през същата година умира и нейният съпруг. От 1886 г. Йохана Спири е инвалид, но въпреки струпалите се нещастия, продължава да твори до смъртта си (1901).
	През целия XX век двата романа за Хайди са преиздавани на десетки езици в целия свят.
