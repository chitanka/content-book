>
	Патрик Зюскинд е роден през 1949 г. в Амбах на Щарнбергер Зее — Германия. Получава музикално образование, следва средновековна и нова история в Мюнхенския университет и в Екс-ан-Прованс.
	Започва да си изкарва хляба с писане на сценарии, работи в патентния отдел на „Сименс“, като пианист в танц-бар, треньор по тенис на маса…
	Литературният му дебют е едноактният монолог „Контрабасът“.
	Романът му „Парфюмът“ е определен за един от най-известните, писани на немски език, и една от най-четените книги в света. В него писателят пресъздава в текст едно от шестте сетива, а другите описва в следващите си книги: „Гълъбът“, „Историята от господин Зомер“, „Три истории и едно наблюдение“, „За любовта и смъртта“.
	Литературните критици го определят като феномен на литературния фронт: изключителен разказвач, вещ психолог и писател, надарен с фино чувство за хумор и въображение.
	Носител е на редица литературни награди.
	Зюскинд не обича показността, не се появява по телевизии, не участва в радиопредавания, не желае снимката му да се тиражира по вестници и списания, не дава интервюта.
	Каквото има да споделя с читателите, прави го чрез произведенията си.

>
	{file:42087}
