>	За книгата

	Във всяка глава на книгата са представени типични ежедневни ситуации, в които попадат родители и деца. Анализирайки ги, авторката, италианската психоложка Паола Сантагостино, ни съветва как да реагираме така, че да помогнем на детето да расте уверено в себе си.
	В първите три глави („Намерения и резултати“, „Окото на мама“ и „Светът е сигурно място“) тя показва колко е важно да научим децата да изследват външния свят, без да им предаваме така характерния за възрастните страх, че светът е пълен с опасности.
	В останалите глави на книгата вниманието е насочено към детето — към неговата неповторимост и уникалност, към начините, по които родителите и преподавателите могат да подпомогнат развитието на индивидуалните му способности.
	Това е и най-важната задача на възрастните. Не е възможно да възпитаваме уверено в себе си дете, ако то не се чувства способно.


>	За авторката

	Паола Сантагостино е психолог и психотерапевт. Тя е автор на статии и публикации върху психосоматичните разстройства. В центъра на професионалния й интерес е приказката — като метод на терапия, като инструмент за личностно развитие и познание, а също и като начин за разрешаване на личностни и междуличностни проблеми.
	Паола Сантагостино организира курсове и семинари за популяризиране на използването на приказката като терапевтичен метод. В момента тя е експерт по проблемите на юношеството в списание „Tutto“. Живее и работи в Милано.


	{file:42113}
