>
	Австралийската писателка Кейт Мортън завършва английска филология в университета в Куинсланд, където насочва интереса си към викторианската трагедия. В момента работи над докторат върху съвременните романи, съчетаващи елементи на готика и мистерия. Нейните „романи с атмосфера“, както ги нарича критиката, са издадени в 38 държави в тираж общо над 3 милиона и се радват на феноменален успех. Първата книга, „Къщата на Ривъртън“ (на български език със заглавие „Изплъзване от времето“), става бестселър на „Сънди Таймс“ във Великобритания през 2007 г. и на „Ню Йорк Таймс“ през 2008 г. Вторият роман „Забравената градина“ покорява първо Испания и става бестселър номер 1 във Великобритания за 2008 г. според класацията на „Сънди Таймс“. През 2009 г. романът печели наградата за най-добра книга, присъждана от Австралийската асоциация на книгата. Кейт живее в Брисбън със съпруга и синовете си и продължава да пише.

>
	{file:33959}
