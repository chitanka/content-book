>	За автора

	Автор на повече от сто книги, Майкъл Бонд е роден в Нюбъри, Бъркшир, през 1926 г. и отраства в Рединг. На четиринайсет години завършва училище и през следващата година работи в адвокатска кантора, след което постъпва в Би Би Си като инженер. През войната служи в Кралските военновъздушни сили и в армията. Първия си разказ написва през 1947 г., докато частта му е разквартирувана в Кайро. Доброто му приемане в списание „Лондонско мнение“ подсказва кълновете на успешна бъдеща кариера, но преди изцяло да се посвети на писането, той прекарва дълги, щастливи и плодотворни години като телевизионен оператор в Би Би Си.
	Вдъхновението за най-известната му творба го спохожда една зима на Бъдни вечер, докато търси подслон от снега в прочутия лондонски магазин „Селфридж“. Там попада на забравена играчка на щанда — малко мече. От него се ражда „Мечето Падингтън“, чието първо издание излиза през 1958 г. Мечките нямат нужда от особени увещания и оттогава Падингтън е изпълнил страниците на 14 повести, различни книжки с картинки и много други текстове, написани за младите духом на всякаква възраст.
	Майкъл двукратно получава признание за заслугите си към детската литература — през 1997 г. е удостоен с Ордена на Британската империя, а през 2002 г. заедно с други детски автори е почетен в изложба в Националната портретна галерия в Лондон, отбелязваща сто години литература за деца. Майкъл Бонд живее в Лондон.


	{file:33511}
