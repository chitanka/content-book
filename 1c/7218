	{file:35657}

>	Речник

	_Caliga_ — Отворена легионерска обувка, по-здрава от сандала и завързвана около глезените. Дебелата кожена подметка се подковавала с метални кабари и по този начин кракът се издигал над земята и се предпазвал от камъчета и тръни. Тъй като обувката била открита, кракът не се спарвал и оставал здрав. В лошо време легионерът допълнително предпазвал краката си с дебели чорапи или заешки кожи.
	_Confarreatio_ — Най-старият и най-стриктен от трите вида римски брак. Вил е доста непопулярен поради две причини — не давал абсолютно никаква свобода на жената и на практика не допускал възможността за развод.
	_Contubernalis_ — Млад римлянин от благородно потекло, отбиващ задължителна едногодишна военна служба като помощник в щаба на военачалника. Тази служба била първа стъпка към политическа, а не към военна кариера.
	_Curator annonae_ — Магистрат, отговарящ за доставката на зърно.
	_Glans, glandes_ — Жълъд, снаряд със същата форма, изстрелван от прашка.
	_Hostis_ — Държавен враг. Обявеният за такъв бивал лишен от собственост и граждански права.
	_Imperium maius_ — Неограничена военна и административна власт, отстъпваща по мащабите си единствено на диктаторската, независимо дали в Рим или в някоя провинция. Първоначално се е давала рядко, но през последните години на републиката Сенатът я присъждал на доста видни политици.
	_Irrumator_ — Смъртна обида — мъж, правещ фелацио на колене.
	_Maiestas_ — „Малка“ измяна. „Голямата“ измяна (_perduellio_) се наказвала с изключително жестока смърт, докато _maiestas_ можела да се размине с изгнание от Рим и конфискуване на цялото му имущество.
	_Medicus_ — Каламбур от _medius_ (среден) и _medicus_ (доктор), така наричали средния пръст, използван за ректално туширане.
	_Mos maiorum_ — Установени (и неписани) обичаи открай време.
	_Nefas_ — Нечестив.
	_Numen, numina_ — Собствено римските богове били безлични, безполови и представлявали по-скоро сили, отколкото същности. Те управлявали всичко, от отварянето и затварянето на вратата до дъжда и вятъра, войната и всеобщия просперитет. Нямало свързани с тях митове. Отношенията им с хората били напълно конкретни, откъдето е и римската традиция за сключване на договори между богове и хора.
	_Phalerae_ — Украсени сребърни или златни дискове, символи на воински заслуги, които се закрепвали в три редици върху скъп колан и се носели върху ризницата или бронята.
	_Praefectus fabrum_ — Човекът (обикновено цивилен), който набавя екипировката на римските легиони, от колчетата за шатрите до мулетата, ризниците, храната и облеклото. Най-често банкер по професия.
	_Pronuba_ — Главна шаферка.
	_Sui iuris_ — Контролиращ собствената си съдба и дела. Използва се за жени, които управляват своя собственост и пари.
	_Асфалтовото езеро_ — Мъртво море.
	_Върховен жрец_ — Главен жрец по време на царския период, длъжността върховен жрец (Rex Sacrorum) се заемала от самия цар. След установяването на републиката била въведена длъжността първожрец (Pontifex maximus), която отнемала функциите на предишната, без обаче да я премахва — решение в типично римски стил.
	_Гарум_ — Много търсена подправка от риба, доколкото знаем, вонята й била нетърпима. Най-добрият гарум бил испанският.
	_Дуумвир_ — Един от двамата главни магистрати в римски град или муниципия.
	_Държавен кон_ — Кон, купуван от държавата през по-ранните периоди, макар римляните да не поддържали собствена кавалерия, знатните родове много държали на правото да притежават държавен кон.
	_Комиции_ — Народни събрания. Комициите могат да бъдат законодателни, които приемат закони и провеждат плебисцити, съдебни, разглеждащи дела, публични, занимаващи се с въпроси като осиновяване и т.н., изборни, издигащи магистрати, и религиозни, на които се избират жреци и авгури (птицегадатели).
	_Лазерпициум_ — Вещество, добивано от северноафриканския храст силфиум. Използвало се е за облекчаване на стомаха след преяждане и било изключително скъпо.
	_Лари и пенати_ — Римски божества на дома или полето, на хамбарите и хранилищата — на всичко, осигуряващо сигурното и комфортно съществуване на едно семейство.
	_Латифундия_ — Голям участък земя, най-често обществен, даван под наем като пасища вместо за обработка. Латифундиите били основна причина Италия да не може да произвежда сама достатъчно зърно, тъй като лишавали малките собственици от земите им. Те увеличавали свободната работна ръка и окуражавали миграциите към градовете.
	_Лемури_ — Сенки, обитатели на Подземния свят.
	_Модий_ — Мярка за зърнени храни, равняваща се на около 6 кг и достатъчна за приготвянето на хляб за шест дни. Безплатната дажба в Рим била пет модия месечно, което се равнява на една гръцка медимна.
	_Опидум (oppidum)_ — Галска крепост, смятана от римляните за неописуемо грозна.
	_Померий_ — Свещената граница на Рим, маркирана от специални камъни и несъвпадаща със стената на Сервий, хълмовете Авентин и Капитолий попадали извън нея. Под Рим се разбирал само градът в рамките на померия, всичко извън него било римска територия.
	_Фасти_ — Списък на дни (в календара) или списък на консули.
	_Фламини_ — Римски жреци на определени божества. Има три главни фламини: Dialis (на Юпитер), Quirinalis (на Квирин) и Marcialis (на Марс). Фламинът и съпругата му били обвързани с многобройни забрани, особено жрецът и жрицата на Юпитер, забранявало им се да виждат мъртъвци, да докосват желязо, да имат възли или закопчалки по себе си и т.н. Фламините носели кръгло, подобно на пончо наметало (_laena_) и _apex_ — плътно прилепващ островръх шлем, върху който се набучвал вълнен диск.
	_Югер (jugerum)_ — Мярка за площ, равняваща се на 0.623 акра или 0.252 хектара.
