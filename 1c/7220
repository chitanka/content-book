	{file:35849}

>	За автора

	{img:neli_tsvetkova.jpg}
	Нели Цветкова е от късно прописалите автори. Споделя, че се надявала да изчете всичко важно, преди да се опита да каже нещо на света. Затова и започнала с книгите още на четири. Накрая обаче разбрала, че цял живот няма да й стигне за четенето. И тогава позволила на идеите, които отдавна напирали, да се превърнат в текст.
	Напук на клишето, Нели смята, че е извадила голям късмет да живее във време на промени. Случвало се е да страда, но никога не е скучала. Работила години наред в сферата на помагащите професии, тя счита себе си за посланик на доброто. Вярва, че при никакви обстоятелства не трябва да забравяме за невидимите нишки, които ни свързват. И пише, за да бъде едно цяло с хората, които толкова обича.
	Нели Цветкова е автор на сборника „Сълза за мама“ и романа „Синьото мънисто“, книга първа от поредицата „Изворът“. Участник в сборниците „Вдъхновени от Краля“, „Зелени разкази (ама наистина)“, „Съвременният свят в творчеството на жената“ и поетичния сборник „Борови иглици“. Има публикации в списание „Дракус“ и вестник „Форум“.
	Личен блог: http://byneliforyou.blogspot.com
