>	За авторите

	Сари Гилбърт е родена и израснала в Ню Йорк. Започва да се интересува от Средиземноморието, докато учи в местната гимназия „Хънтър“. Включва се в програмата „Семестър зад граница“ на Университета „Сиракуза“ във Флоренция и така прекарва в Италия част от третата година на обучението си. Получава бакалавърска степен по политически науки в Университета „Сиракуза“ и се връща в Италия, за да учи в центъра „Джон Хопкинс“ в Болоня. Завършва магистратура, а след това защитава докторат по международни отношения в Школата за следдипломна квалификация по международни въпроси във Вашингтон, окръг Колумбия. Докторската й дисертация е за външната политика на Италия. След завършване на обучението си Сари се връща в Рим, установява се в сърцето на старинния квартал „Трастевере“ и повече от 20 години работи като кореспондент на големи американски вестници и списания. Говори италиански и френски и в момента е репортер в голям италиански ежедневник.
	Майкъл Броуз е роден в Сан Франциско, но прекарва по-голямата част от детството си на Хаваите. Завършва гимназия в окръг Марин и се записва в университета „Санта Клара“, където получава бакалавърска степен по история. Преди дипломирането си обаче прекарва третата година от обучението си в Рим. През 1972 г. Майкъл, също както и Сари, се връща в Рим. За кратко работи като преподавател по английски, а след това — много години в областта на мъжката мода. Ала страстта му към общата история и историята на изкуството не угасва и той започва да води екскурзии за гости на града. Майкъл владее италиански, френски и немски и е добър преводач. Преди няколко години се връща към първата си любов — преподаването. Сега преподава история в американското международно училище „Св. Стефан“.
	{img:1_kolizei.jpg|#Колизеят.}
	{img:2_fontan_navona.jpg|#Фонтанът на четирите реки, площад „Навона“.}
	{img:3_dvorche.jpg|#Живописно дворче в една от най-тихите задни улички на града.}


	{file:42317}
