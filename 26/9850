>	За авторите

	__Кейси Шърман__
	Кейси Шърман е дългогодишен журналист и автор на известния документален трилър „Роза за Мери: Преследването на Бостънския удушвач“ и на два романа, „Черен ирландец“ и „Черен дракон“ Шърман работи и като редактор за „Бостън Комън“ и автор за „Бостън Мегъзин“. Участвал е в няколко телевизионни предавания, като „Днешното шоу“, „Дейтлайн NBC“ и „Най-търсените в Америка“. Живее в района на Бостън със съпругата си и двете си деца.


	__Майкъл Туджиъс__
	Майкъл Туджиъс е писател с разнообразни интереси и автор и съавтор на 17 книги. Най-известната сред тях е „Фатална прогноза: Невероятната история на едно морско бедствие“, която е наречена от „Лос Анджелис Таймс“ „спираща дъха книга… [Туджиъс] изтъкава великолепна и ужасяваща приказка.“ Другата му книга за морето „Десет часа до зазоряване: история за героизъм и трагедия на борда на Кен Ду“ също е отличена в „Буклист“ като най-добрата история за морско премеждие след „Перфектна буря“. Тази книга, която разказва за спасяване в морето по време на виелицата от 1978 г., е селектирана от Американската библиотечна асоциация за Избор на редактора: „Една от най-добрите книги на годината“.
	Туджиъс е автор и на хумористичната книга „Има таралеж в пристройката: неволите на един кандидат-планинар“, която е избрана от Асоциацията на независимите издатели за „Най-добрата книга за годината, посветена на природата“.
	Туджиъс подготвя презентации със слайдове за всичките си книги, включително и за „Часът на героите“, а графикът на лекциите му е публикуван в неговия уебсайт http://michaeltougias.com.
	След проучването на десетки истории на оцелели Туджиъс подготвя и вдъхновяваща лекция за фирми и организации, наречена „Уроци по оцеляване: върхово представяне под голямо напрежение.“ За подробности вижте http://michaeltougias.com.


	{file:44308}
