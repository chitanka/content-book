>	За авторите

	{img:ruis_family.jpg}
#	Дон Мигел Руис
	Дон Мигел Руис е световно признатия автор на „Четирите споразумения“ — бестселър според класацията на „Ню Йорк Таймс“ вече повече от седем години, а също на „Умението да обичаш“ и „Гласът на знанието“. Книгите му са продадени в над седем милионен тираж в САЩ и са преведени на десетки езици. В продължение на три десетилетия дон Мигел Руис споделя с хората своето учение — съчетание от древна мъдрост и модерно себепознание — чрез лекции, работни срещи и пътешествия по свещените места по света.
#	Дон Хосе Руис
	Дон Хосе Руис е израснал в свят, в който всичко е възможно. От момента, в който се е научил да говори, е станал ученик на своя баща, нагуала (шамана) дон Мигел Руис, и на баба си — курандера (лечителката) Майка Сарита. Като тийнейджър е пътувал до Индия, за да се обучава заедно с приятели на баща си, и на възраст от двадесет и три години вече е истински последовател на семейната духовна традиция. Наследявайки своите предци, дон Хосе също посвещава живота си на познанието на древните толтеки. През отминалите седем години изнася лекции и води класове в цяла Америка и в свещените места по света.
	За повече информация относно актуалните програми, предлагани от дон Мигел Руис, дон Хосе Руис и дон Мигел Руис Младши, можете да посетите техния уебсайт: www.miguelruiz.com
#	Джанет Милс
	Джанет Милс е основател на издателство „Амбър-Алън Пъблишинг“. Тя е редактор и съавтор на поредицата „Толтекска мъдрост“ от дон Мигел Руис и редактор на световния бестселър „Седемте духовни закона на успеха“ от Дийпак Чопра. Мисията на нейния живот е да публикува книги за вечната красота, смисъл и мъдрост и да вдъхновява другите да следват най-съкровените си мечти.


>	За книгата

	Петото споразумение е нов поглед към реалността. Съставено от думи, то притежава сила отвъд думите. _Бъди скептичен, но се научи да слушаш_ — е умение, което помага на човека да избегне недоразуменията в общуването.
	Хората ще ви разказват личната си история.
	Но каквато и да е тази история, вие ще се въздържате от критика и ще се отнасяте към разказите с уважение. Ще знаете, че всички обитават собствения си сън и собствения си свят. Тяхната истина не е ваша.
	Да бъдеш скептичен и да слушаш с уважение — това е високо човешко майсторство.
	Книгата на дон Мигел Руис и дон Хосе Руис с идейната подкрепа и съавторство на Джанет Милс е безценно ръководство за постигане на това умение.


	{file:29854}
