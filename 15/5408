	{file:28386}

>	За поредицата

	Читателю,
	Тази книга-игра е първата от поредицата „Храбри българи“ на издателство „Колобър“.
	Героите в поредицата са действителни личности, които със своята смелост и всеотдайност към отечеството са оставили диря в нашата история.
	В следващите издания ще те направим съпричастен на премеждията и приключенията на други смели българи:
	— Боилът Доброн — български военачалник, ръководил на два пъти операции, довели до разбиването на византийските войски в проходите на Източна Стара планина.
	— Тарканът Сигор — български пълководец, съратник и дясна ръка на цар Калоян, участвал в разгрома на кръстоносците и в обсадата на Солун.
	— Индже войвода — легендарен български хайдутин, започнал бурните си години като разбойник, а по-късно станал народен закрилник. Участвал в национално освободителните борби и на съседни народи. По ирония на съдбата загинал от детска ръка.
	— Ангел войвода — народен закрилник, подвизавал се с четата си в Родопите повече от тридесет години. Известен със своята смелост и решителност.

	Предлагам на теб, читателю, да определиш в каква последователност да излязат тези издания.
	Ако тази първа книга от поредицата ти е харесала и ако докосването до българската история ти допада, в писмото до издателството подреди по свое желание имената на изброените храбри българи. Можеш да добавиш, разбира се, и други имена на герои, които са ти любими.
	Така, ти ще участваш в съставянето на поредицата.
	Благодаря ти!
@	Издателят
