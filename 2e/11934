>
	Скъпи приятели.
	Държите в ръка една от последните юбилейни книги от любимата на всички ни поредица за фантастика. Ние, създателите на Библиотека „Галактика“, ги издаваме, за да отбележим 40-годишнината от появата на първата книга от поредицата и в чест на стотиците писатели, преводачи, редактори, художници, коректори, технически редактори и печатари, да`ли своя принос през годините за превръщането на Библиотека „Галактика“ в най-успешната издателска поредица за фантастика в България за всички времена. Благодарение на тях (мнозина от които, за съжаление, вече не са сред нас — светла им памет!) в Библиотека „Галактика“ за първи път бяха публикувани на български език творби на Джон Уиндъм, Робърт Йънг, Урсула Ле Гуин, Хал Клемънт, Робърт Шекли, Джеймс Уайт, Фред Хойл, Фредерик Пол, Сам Лундвал, Теодор Стърджън, Робърт Хайнлайн, Робърт Силвърбърг, Франк Хърбърт, Дъглас Адамс…
	С публикуването на първата българска научнофантастична пиеса се надяваме, че слагаме достоен край на поредицата, а истинско удоволствие е, че в края на сборника „Антиутопия“ имаме възможност да ви представим творбите на младите български писатели — лауреати на конкурса „Агоп Мелконян“ за кратък фантастичен разказ, в чиито ръце се намира бъдещето на фантастиката в България.
@	Милан Асадуров, Текла Алексиева, Жеко Алексиев

>
	{file:52644}

>	Информация за поредицата

	Библиотека „Галактика“ е създадена във варненското издателство „Георги Бакалов“ през 1979 г. от Милан Асадуров.
	Първи художествен редактор на поредицата е Иван Кенаров.
	Библиотечното оформление е дело на Богдан Мавродинов и Жеко Алексиев.
	Кориците на първите 107 книги са нарисувани от Текла Алексиева.
	В редколегията на Библиотека „Галактика“ участват Любен Дилов, Светозар Златаров, Елка Константинова, Агоп Мелконян, Димитър Пеев, Огнян Сапарев и Светослав Славчев.
	През 1979–1998 г. книгите в поредицата са редактирани от Милан Асадуров, Гергана Калчева-Донева, Панко Анчев, Ася Къдрева, Каталина Събева, Светлана Тодорова, Димитричка Железарова, Жана Кръстева и Анелия Бошнакова.
	Кориците на книгите от № 108 до № 121 са дело на Димитър Трайчев, Петьо Маринов, Деян Веков и Илко Бърдаров.
