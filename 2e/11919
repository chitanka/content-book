	{file:52628}

>	За авторката

	Джийн Калогридис е родена през 1954 г. във Флорида, САЩ. Както сама казва, обича да чете, откакто се помни, и мечтае да се занимава с литература. Завършва руска филология и прави магистратура по лингвистика. Осем години преподава английски като втори език във Вашингтонския университет, след което решава да се отдаде изцяло на писането.
	Историческият роман заема централно място в творчеството й. На български с клеймото на „Емас“ е излязъл романът „Катерина де Медичи“.
	Днес Джийн Калогридис живее на Западния бряг със съпруга си и с два глезени лабрадора.
