	{file:52630}

>	Данила Комастри Монтанари
>	Биографичен профил на авторката

	Данила Комастри Монтанари, създателка на сагата за Публий Аврелий Стаций, се ражда в Болоня през 1948 г. Напуска рано училище и влиза в университет, където изживява най-хубавите си години.
	Дипломира се в специалност „Педагогика и политически науки“, после двайсет години преподава и пътува из четирите посоки на света. През 1990 г. написва своя първи роман, _Mors tua_, и оттогава се посвещава изцяло на писането. Предпочита криминалния исторически роман, който й позволява да съчетава основните си интереси: изучаване на миналото (особено древните цивилизации) и любовта си към мистериозните интриги.
	Заклета пушачка, цени алкохола, избягва диетите, посещава спа центрове и археологически разкопки, чете криминални романи, трудове по история, латински, гръцки и китайски класици. Фанатична потребителка на интернет, където поддържа няколко уебсайта. Живее в голяма къща в центъра на Болоня с мъжа си, дъщеря си, две котки, един папагал, двеста растения, десет хиляди книги и пет компютъра.
