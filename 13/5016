E>
	Най-богатата сбирка на антични паметници в света е още недостъпна за публиката: това е дъното на морето.
@	Райнах
E$
E>
	Морето е настлано със съкровища. За да стигнат до тях, хората-риби трябва само да протегнат ръка. По цялото протежение на морските брегове цивилизациите са натрупали в продължение на хиляди години приказни останки. Най-богатият музей на света спи под слънцето и морската пяна.
@	Кусто
E$
E>
	Намиращите се под водата древни предмети, откривани от време на време, също станаха достояние на археологическата наука…
	При всички обстоятелства подводната археология ще бъде много полезна за изучаване на античния свят и Средновековието.
@	Блаватски
E$

>	{text:27140}

>	{text:27141}

>	{text:27142}

>	{text:27143}

>	{text:27144}

>	Обяснения на морските термини

	__Акостирам__ — установявам плавателен съд на пристанището.
	__Бак__ — носова част на горната палуба.
	__Бал__ — мярка за определяне силата на вятъра и вълнението.
	__Банка__ — отделно лежаща морска плитковина.
	__Батискаф__ — подводен кораб за достигане най-големите океански дълбочини.
	__Борд__ — страничната стена на корабния корпус.
	__Боцман__ — старши матрос.
	__Бриз__ — морски вятър, който денем духа към сушата, а нощем — към морето.
	__Буй__ — плаващ воден знак; шамандура.
	__Ванти__ — въжета, които крепят мачтите на кораба.
	__Ватерлиния__ — черта на борда на кораб, до която той нормално потъва във водата.
	__Вахта__ — дежурство на кораб; __вахтен__ — матрос, който носи вахта.
	__Веха__ — плавок с флагче или друг забележим знак.
	__Вимпел__ — малко (обикновено триъгълно) флагче на плавателен съд.
	__Винч__ — корабна торавоподемна машина; корабен кран.
	__Възел__ — морска мярка за скорост, равна на броя на изминатите мили за един час.
	__Грунт__ (__грунд__) — повърхността на дъното.
	__Дебаркирам__ — свалям войски от кораб на брега.
	__Девиация__ — отклонение на компасната стрелка от магнитния меридиан в резултат на действието на корабния магнетизъм.
	__Док__ — пристанищно съоръжение за поправка, пребоядисване и почистване на подводните части на кораби.
	__Драга__ — земесмукателна помпа.
	__Дрейф__ — оставяне на плавателния съд да се движи под влияние на вятъра или течението.
	__Ехолот__ — електрически уред за прецизно измерване на морските дълбочини.
	__Илюминатор__ — кръгло прозорче с дебело стъкло на кораб, яхта и пр.
	__Кабелт__ — морска мярка за разстояние, равна на 1/10 от милята или на 185.2 метра.
	__Катер__ — малък кораб за къси плавания.
	__Каюта__ — отделно помещение за пътници или команден персонал на плавателен съд.
	__Каюткомпания__ — общо помещение за пътниците, а на военен кораб — за командния състав, в което почиват, обядват и пр.
	__Кей__ — място в пристанището, където спират корабите.
	__Кил__ — долната заострена надлъжна част на кораб или лодка.
	__Крен (накреняване)__ — наклоняване на плавателен съд по надлъжната ос.
	__Кубрик__ — общо спално помещение на кораб, на който няма отделни каюти.
	__Кърма__ — задната част на кораб или лодка.
	__Леери__ — опънати стоманени въжета, които служат за перила на кораб.
	__Лодбалки__ — железни греди по бордовете на кораб, извити в дъга нагоре, служещи за издигане и спущане на лодки.
	__Лот__ — прост уред за измерване водна дълбочина, състоящ се от оловна тежест и въженце, награфено през един метър.
	__Лоция__ — помощна мореплавателна книга, в която е дадено подробно описание на крайбрежието — дълбочината, грунта, теченията, и хидрометеорологическа справка за района.
	__Люк__ — отвор върху палуба на кораб за слизане, за товарене и пр.
	__Маркер__ — малък плавок, снабден с корда и котвичка, използуван от леководолазите за отбелязване определени места от дъното.
	__Мауна__ — голяма лодка за пренасяне стоки до параход, който не може да приближи пристанището.
	__Мезоскаф__ — подводен кораб за достигане средните океански дълбочини (800–1200 метра).
	__Морска миля__ — морска мярка за разстояние, равна на една минута от меридиана при 45 градуса ширина или 1852 метра (за разлика от земната миля, която е равна на 1609.35 метра).
	__Отсек__ — отделение вътре в кораба, образувано от водонепроницаеми прегради. Когато поради авария в някой отсек попадне вода, благодарение на преградите тя не може да напълни целия кораб и той не загубва плавателността си.
	__Палуба__ — горната повърхност на плавателен съд.
	__Пирс__ — лек пристанищен мост, изграден върху набити в дъното греди.
	__Пластир__ — средство за временно затваряне на пробойна на кораб.
	__Понтон__ — лодка или друг плаващ съд за закрепване върху него на мост или друго съоръжение.
	__Пробойна__ — дупка, пробив, продупчено място в корпуса на кораб при авария.
	__Променад-дек__ — палуба за разходка на кораб, обикновено закрита.
	__Рубка__ — кабина със специално предназначение (за управление, радарна или радиослужба и пр.).
	__Рул__ — кормило на кораб; __рулеви__ — матросът, който е на руля.
	__Секстант__ — оптически астрономически уред за определяне географското положение по височината на слънцето или звездите над видимия хоризонт.
	__Склонение__ — отклонение на компасната стрелка от магнитния меридиан вследствие земния магнетизъм.
	__Склянка__ — корабна камбана.
	__Траверс__ — посока, перпендикулярна по отношение курса на кораба.
	__Трап__ — корабна стълба.
	__Трюм__ — помещение в долната част на кораб за машините, складовете за гориво, за храна и т.н.
	__Фалшборд__ — продължение на бордовата стена над нивото на палубата, което служи като парапет.
	__Фарватер__ — безопасен път за плавателни съдове, обикновено определен със знаци.
	__Шквал__ — краткотраен (обикновено до половин час), но много силен вятър, който предизвиква опасни морски бури.
	__Шлюпка__ — гребна лодка, приспособима и за плаване с платна.
	__Щил__ — тихо време; пълно затишие на морето.
	__Щорм__ — морска буря.
