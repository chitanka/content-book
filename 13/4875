>
#	За автора:

	Екхарт Толе е роден в Германия, където живее до тринадесетгодишна възраст. След като завършва Лондонския университет, се занимава с научна работа в Кеймбриджкия университет. На 29 години преживява дълбока духовна промяна, която фактически разрушава старата му самоличност и променя коренно хода на живота му. Следващите няколко години Толе посвещава на стремежа да разбере, осмисли и задълбочи промяната, която бележи началото на едно пътуване навътре в себе си. Екхарт не принадлежи към никоя конкретна религия или традиция. Учението му внушава просто, но проникновено послание с непреходната яснота на древните духовни водачи: има път за преодоляване на страданието и за откриване на вътрешен мир.
	Толе утвърждава присъствието си из целия свят като съветник и духовен учител. Автор е на „Силата на настоящето“, която се превърна в световен бестселър, и „Гласът на покоя“. Живее във Ванкувър, Канада.

#	За книгата:

	Името на Екхарт Толе е добре познато на читателите — на български език са публикувани бестселърът „Силата на настоящето“ (ИК „Кибея“, 2004), „Гласът на покоя“ (ИК „Кибея“, 2005 г) и „Практикуване на силата на настоящето“ (ИК „Кибеа“, 2009 г.).
	Продължавайки делото си, в „Нова земя“ авторът отново ни повежда в интроспективно пътуване, което има за цел светът да стане по-добро и по-духовно еволюирало място за живеене.
	Какво можем да направим, за да предизвикаме и да ускорим вътрешната промяна? Какво е характерно за старото его-състояние на съзнанието и какви са признаците за възникването на ново съзнание? Книгата, която държите в ръцете си, разглежда тези, както и други изключително важни въпроси. Представата за новата земя на Екхарт Толе не е просто още една утопична визия на бъдещето. „И видях ново небе и нова земя…“ — се казва в Библията.

#	На корицата:

	И видях ново небе и нова земя… — се казва в Библията. Основата на новата земя е новото небе, т.е. пробуденото съзнание. Не става дума за бъдещи събития, които ще ни направят свободни. Единствено настоящия момент ни прави свободни. Осъзнаем ли това, значи сме се пробудили. Посланието на Толе е насочено към всеки, който се стреми към духовност и себеусъвършенстване, за да живее в хармония с целостта на живота.
	Главната цел на тази книга не е да снабди ума ви с нова информация или да се постарае да ви убеди в каквото и да било, а да предизвика промяна в съзнанието, т.е. пробуждане… Тази книга е посветена на вас.
	Не можете да се сражавате с егото и да го победите, точно както не можете да се сражавате с тъмнината и да победите. Всичко, което ви е нужно е светлината на съзнанието. Вие сте тази светлина.


	{file:26717}
