>
	Започнал професионално-творческия си път като журналист, Пер Валюю (1926–1975) проявява в произведенията си и бързия рефлекс на репортера, и аналитичността на коментатора, и умението за пластично пресъздаване на истинския, родения художник. Неговото място сред прогресивната шведска интелигенция е завоювано с безспорни постижения, с романи, обикновено създавани върху документална основа, в които интригата е увлекателна, криминални, но обобщенията будят горчиви размисли и дълго не дават покой на читателя. Предпочитана тема в тях е конфликтът на творческата личност с действителността на буржоазното общество и опасността, съдържаща се в тоталитарните тенденции на системата, която го крепи. От средата на 60-те години Пер Валюю пише в съавторство със съпругата си Май Шьовал (родена в 1935 г.). Сред съвместните им произведения изпъкват романите „Розеана“ (1965), „Човекът, който изчезна като дим“ (1966), „Смеещият се полицай“ (1968), „Затворената стая“ (1972), „Терористите“ (1975).

>	{text:27147}

>	{text:27148}
