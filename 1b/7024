>
	Джоузеф Файндър е признат специалист по ЦРУ, който пише за „Ню Йорк Таймс“ и „Вашингтон Поуст“. Автор е на няколко бестселъра. Източниците, които е използвал за написването на „Часът нула“, включват действително съществуващи терористи, акции, експерти по контратероризъм в ЦРУ и ФБР.
	Джоузеф Файндър е роден в Чикаго през 1958 година и прекарва ранното си детство в Афганистан и Филипините. Получава образование в колежа Йейл, където завършва с пълно отличие, и харвардския Център за изучаване на Русия, където се дипломира с тема за съветската политика. Владее чудесно руски и често посещава Русия, което му помага да публикува материали за събитията в тази страна, за международната й политика и за нейното разузнаване. Материалите му излизат в „Ню Йорк Таймс“, „Уошингтън Поуст“, „Уолстрийт Джърнал“, „Ню Рипъблик“ и лондонския „Таймс“. На двайсет и четири годишна възраст публикува първата си книга. Втората му книга е романът „Московският клуб“, издаден с благоприятни отзиви на критиката в над трийсет страни (преведен на български) и появил се на бял свят точно преди преврата, който сложи край на Съветския съюз. Джоузеф Файндър живее в Бостън с жена си Мишел Соуда и с тяхната дъщеря.

	{file:34438}
