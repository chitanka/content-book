>	{text:34403}

>	Разкази

>>	{text:34404}

>>	{text:34405}

>	Новели

>>	{text:34406}

>>	{text:34407}

>>	{text:34408}

>>	{text:34409}

>>	{text:34410}

>	Обяснителни бележки

	_Анероид_ — вид безживачен барометър, в който има метална еластична кутийка, от която е изтеглен въздухът.
	_Багор_ — кука, канджа; дълъг прът с метално острие и кука на края.
	_Барк_ — морски платноход за далечно плаване с няколко мачти и товароспособност до 6000 тона.
	_Баркас_ — голяма гребна спасителна и съобщителна лодка.
	_Бизанванти_ — обтежки от дебели въжета, които поддържат задната мачта и се свързват помежду си с тънки напречни въжета.
	_Бизанмачта_ — най-задната мачта.
	_Бимс_ — напречни греди, които свързват бордовите разклонения на шпангоута.
	_Брас_ (мн.ч. брасове) — въже за укрепване на реята.
	_Брашпил_ — ръчна или моторна лебедка, поставена на носа на кораб за издигане на котвата.
	_Буксирен клюз_ — страничен отвор на носовата част на кораба за буксирното въже.
	_Бункер_ — помещение за складиране и превозване на сипливи материали, обикновено конусно оформено и снабдено отдолу с шибър за опразване.
	_Бушприт_ — издадена над носовата греда хоризонтална или наклонена греда. На платноходите бушпритът служи за изнасяне напред на носовите платна (кливери), с което се увеличава общата площ на платната на кораба и се подобрява неговата управляемост. Бушпритът се използва също и за повдигане, закрепване и спускане на носовата котва.
	_Ванти (обтежки)_ — стоманени или насмолени конопени въжета, с които се опъват симетрично към двата борда мачтите на кораб.
	_Висилки за спасителни лодки_ — въртящи се стоманени греди, монтирани до борда на кораб, с извито коляно, на което има блок (скрипец) за окачване, спускане и вдигане на лодката.
	_Гари_ — каручка за превозване на хора в Средния и Далечния изток.
	_Грот_ — най-ниското главно платно на гротмачтата.
	_Гротбрас_ — въже, което натяга главното платно на гротмачтата.
	_Гротмачта_ — главна мачта на кораб, обикновено средната.
	_Гротрея_ — подвижна напречна греда на гротмачтата, към която се закрепват хоризонталните ръбове на гротовите платна.
	_Екарте_ — вид игра на карти за двама участници.
	_Ереб_ — според древногръцката митология: място в пълен мрак в подземното царство, през което минавали сенките на път за ада; пъкъл, ад.
	_„Еребус“ („Ад“)_ и _„Терър“ („Ужас“)_ — корабите, с които _Джеймс Кларк Рос_ (1800 — 1862), английски военен моряк и полярен изследовател, предприел експедиция до Антарктида (1840 — 1843).
	_Кабестан_ — вид лебедка за развиване на голяма теглителна или подемна сила.
	_Каботажен кораб_ — кораб за крайбрежно плаване.
	_Калаши_ — народност от Южна Азия.
	_Камбуз_ — кухня на кораб.
	_Квадрант_ — една четвърт от окръжността, т.е. 90°.
	_Келсън_ — греда, която се полага върху средната част на подовите греди над кила на кораба, за да го укрепят.
	_Кларет_ — вид тъмночервено трапезно вино.
	_Клафтер_ — мярка за дължина, равна на 1,83 м.
	_Клипер_ — бързоходен морски три- или четиримачтов платноход, съществуващ до края на XIX в. Характерни за клипера са острите контури на корпуса и голямата площ на платната.
	_Клот_ — малък дървен кръг на върха на мачтата, снабден с отвори за фаловете.
	_Кнехтове, кнехти_ (мн.ч. от _кнехт_) — двойки ниски метални или дървени стълбове на палубата на кораб близо до борда, които служат за навиване на въжета, за влачене или прикрепяне на кораба към кея (понтона).
	_„Конуей“_ — училище в Англия, което подготвя моряци за търговския флот.
	_Котвена светлина_ — светлина над котвената площадка.
	_Кохиншина_ — бивша френска колония в съседство с Кампучия и с главен град Сайгон; най-южната част на днешен Южен Виетнам.
	_Кули_ — нископлатени неквалифицирани работници (носачи, товарачи, возачи на рикши, надничари и пр.) в Китай, Индия и други страни от Източна и Югоизточна Азия.
	_Къри_ — силна подправка или ястие с тази подправка; приготовлява се в Индия и някои съседни страни.
	_Ландс Енд_ — нос, най-западната точка на Великобритания.
	_Ласкари_ — моряци индуси, които служат на европейски кораб.
	_Лизардс_ — най-южната точка на Великобритания.
	_Литания_ — дълга църковна молитва; молебствие; в нашия контекст: оплакване, вопли, стонове.
	_Лихтер_ — шлеп, товарен плоскодънен плавателен съд, който се тегли от влекач и служи главно за вътрешен превоз в пристанища, напр. от голям презокеански кораб до брега. Има и самоходни лихтери.
	_Лотлин_ — съставна част на лот (в 1. знач.) за измерване на дълбочина до 50 м; представлява конопено въже с диаметър 8 мм и дължина 52 м с деления и накрая с пръстен за окачване на тежестта.
	_Марс_ — околомачтова площадка, която служи за наблюдателница; на нея се поставят прожектори, навигационни уреди и др.
	_„Мартини-Хенри“_ — карабина от бившето въоръжение на английската армия, с калибър 11,2 мм; носи името на своите конструктори: швейцареца Мартини и шотландеца Хенри.
	_Месопотамия_ — фиг. изобилие на природни блага.
	_Наветрена страна_ — страната на кораба, обърната към вятъра.
	_Навло_ — такса за превоз на стока по влакове, кораби и пр. _Нагнетателна помпа_ — помпа, предназначена да създава налягане (не да смуче).
	_Надстройки на кораба_ — закрити помещения на горната палуба, разположени по ширината на плавателния съд, от единия до другия борд, с различна големина по дължината на кораба. За разлика от надстройките надпалубните помещения, които не се простират от борд до борд, се наричат рубки.
	_Небесната империя_ — помпозно название на Китай; тук авторът го употребява иронично.
	_Немезида_ — в древногръцката митология: богиня на съдбата, а по-късно и на отмъщението; фиг. съдба, възмездие.
	_Околомачтова преградка (околомачтова площадка)_ — вж. _марс_.
	_Пагода_ — 1) многоетажна кулообразна архитектурна постройка от дърво, камък или метал, създадена първоначално в Индия, а по-късно и в Китай; 2) европейско наименование на храмове и други култови сгради в Южна и Източна Азия.
	_Пал_ — стълб, обикновено чугунен, набит край ръба на пристан за привързване на кораби.
	_Папиемаше_ — пластична маса от сгъстена хартиена каша с лепило и пълнители, използвана за оформяне на различни предмети, модели и пр.
	_Пилерс_ — вертикална дървена или метална стойка за поддържане палубата на кораб.
	_Планшир (планцер)_ — лека профилирана греда по дължината на горния край на борд на кораб или лодка.
	_Подветрена страна_ — защитената от вятъра страна на кораб, срещуположна на посоката на вятъра.
	_Подзор_ — надвисващата над кормилото част от кораб.
	_Портик (портика)_ — колонада пред вход на внушителна сграда.
	_Рангоут_ — всички обли дървени или стоманени кухи греди на плавателни съдове — мачти, реи и пр., които служат за закрепване на корабните въжета и платна, за поставяне на сигнализационни светлини и др.
	_Релинг_ — парапет, перила.
	_Рея_, мн.ч. _реи_ — подвижна напречна греда на корабна мачта, към която се закрепват хоризонталните ръбове на платната.
	_Рутел_ — лост за управление на корабно кормило.
	_Сампан_ — общо название на различни дъсчени плоскодънни лодки, използвани в крайбрежните райони или реки на Източна и Югоизточна Азия за превоз на пътници и товари.
	_Саронг_ — индонезийска и малайска женска и мъжка национална дреха, подобна на дълга пола, изтъкана най-често от цветен памучен плат. Саронгът е разпространен и в някои континентални райони на Югоизточна Азия, както и на Филипинските острови.
	_„Сартор Ресартъс“_ — философски роман от Томас Карлайл (1795 — 1881), английски публицист, историк и философ.
	_Серж_ — вид вълнен плат с диагонално преплитане на нишките.
	_Сиам_ — старото название на Тайланд.
	_Сумпитан_ — стрелометателна духателна тръба от дърво или бамбук, дълга до 2,5 м, с диаметър 2–3 см. Нарича се и „духателна пушка“. Оръжие в междуплеменните войни на малайците и индонезийците или при лов на дребен дивеч.
	_Тайн_ — река в Шотландия, която се влива в Северно море.
	_Такелаж_ — съвкупността от мачтовите корабни въжета заедно със скрипците и другите уреди за боравене с тях.
	_Тиково дърво_ — расте в Индия и на остров Ява; използват материала му в корабостроенето заради голямата му здравина.
	_Топенанти_ — въжета от подвижния такелаж на ветроходите.
	_Тори_ — член на английската консервативна партия, консерватор.
	_Трап_ — къса преносима или въжена стълба на кораб.
	_Трирема_ — древен боен кораб от финикийско и римско време с три реда весла, разположени шахматно.
	_Туан_ — малайско обръщение към европеец: „господин“ (по-старо значение „господар“).
	_Туиндек_ — пространството между палубите на многопалубни кораби.
	_Уелингтън_ — столицата на Нова Зеландия.
	_Фал (фалин)_ — тънко въже, с чиято помощ се издигат корабни платна, сигнални флагове и пр.
	_Фалшборд_ — лека обшивка, която е продължение на бордната обшивка над палубата и служи като ограда и защита на палубата от вълни.
	_Фок_ — най-долното право платно на предната мачта на платноходен кораб.
	_Фокбомбрамбрас_ — въже за натягане и направляване на най-горната наставка на фокмачтата.
	_Фокбрамстенга_ — най-горната наставка на фокмачтата.
	_Фокбрасове_ — въжета, които натягат фокмачтата.
	_Фопванти_ — вантите на фокмачтата.
	_Фокмачта_ — предната мачта на платноход.
	_Фокрея_ — долният хоризонтален прът на фокмачтата, който служи за окачване на фока.
	_Фоксейл_ — вж. фок.
	_Формоза_ — названия на остров Тайван, дадено му през XVI в. от португалските мореплаватели.
	_Форпик_ — предната част от носа на кораба.
	_Хакборд_ — горната част от кърмата на кораб.
	_Халс_ — курсът на кораба спрямо посоката на вятъра (десен или ляв халс); отсечка от корабния курс между две последователни промени на курса му.
	_Шкипер_ — тук капитан на търговски кораб.
	_Шпангоут_ — прави или криволинейни греди, които образуват корпуса на кораба.
	_Щурвал_ — кормилно колело (понякога две на обща ос), свързано чрез предавка с кормилото на плавателния съд. С щурвала се поддържа или изменя посоката на движение на кораба.
	_Щурманска рубка_ — кабина, от която щурманът води кораба.
	_Ют_ — кърмовата част от горната палуба на кораб.
