	{file:32496}

>	За книгата и автора

	Памела Травърз е родена през 1904 г. в Куинсланд, Австралия. Започва да пише разказчета за деца, още когато самата тя е дете. По-късно сътрудничи на ирландски и английски литературни списания предимно с театрална критика. Водена от стремеж за по-успешна лична изява младата писателка се премества в Англия, където от носталгия започва да пише странната и много забавна история за четирите деца на семейство Банкс и тяхната вълшебна гувернантка.
	Романът „Мери Попинз“ е публикуван през 1934 г. „Това е най-хубавата и оригинална английска книга, излязла след появата на Мечо Пух“ — пише в рецензия на вестник „Ню Йорк Хералд Трибюн“.
	През годините на Втората световна война Памела Травърз работи за Министерството на информацията на САЩ.
	Музикалната филмова версия на Уолт Дисни (1964), превръщат Мери Попинз в световна знаменитост. Филмът е прожектиран с огромен успех и в България. Няколко години след това романът е публикуван на български език (1977), в превод на Светлана Стефанова.
	„Скъпи деца — пише преводачката в увода си към книгата, — при вас идва знаменитата Мери Попинз, добра вълшебница и гувернантка на четири английски деца. Тя е доста чудновата, отначало може да ви се стори прекалено строга и дори сурова, но не се плашете. Обичат я не само Джейн, Майкъл, Джон и Барбара, за които се грижи, а и всички деца.“
	През 1980 г. романът е преиздаден заедно с неговото продължение — „Мери Попинз се завръща“, публикуван в Англия през 1935.
	Серията книги за вълшебната гувернантка включва още: „Мери Попинз отваря вратата“ (1944), „Мери Попинз в парка“ (1952) и др.
	Памела Травърз почина на 92-годишна възраст през пролетта на 1996 г. Подписът й с дълга немощна чертичка накрая под договора с издателска къща ПАН е навярно нейният последен автограф.
	{img:meri_popinz_podpis.png}
