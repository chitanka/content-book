>	{text:26504}

>	От издателите

	ПНС ОИОСПТТТ* ми възложи да представя пред галактичното общество фактите, които оформиха настоящето издание на СИТ**, неофициално наричани „Звездни дневници“, което правя с настоящата бележка.
	[* Президиум на научния съвет на Обединените институти по описателна, сравнителна и прогностична тихология, тихография и тихономика.]
	[** Съчиненията на Ийон Тихи.]
	Първостепенен жизнен стремеж на Ийон Тихи като автор на СИТ е стремежът към абсолютна истина. В последно време той изпитваше съмнения дали е истина и онова, което беше сънувал по темите, предложени му от ПНС ОИОСПТТТ във връзка с реорганизацията на тази институция. Затова Ийон Тихи реши да направи с помощта на МММ ПНС ОИОСПТТТ* инвентаризация на паметта си. Тъй като ревизията обхвана и тези отдели от СИТ, които неофициално се наричат „Спомените на Ийон Тихи“, ПНУ ОИОСПТТТ се изправи пред алтернативата или да спре издаването на настоящото издание на СИТ до завършване на ревизията, или да издаде „Звездните дневници“ без „Спомените“.
	[* Математически моделиращи машини на ПНС ОИОСПТТТ.]
	Нарастващият дефицит на СИТ, тоест нетърпящата отлагане необходимост да бъде задоволена космическата нужда от четене на съчиненията на Тихи, ни накара да вземем нелесното решение за издаване на съкратени СИТ, които незабавно ще бъдат последвани от пропуснатите в тях „Спомени“ само щом Ийон Тихи извърши ревизията.
@	За ПНС ОИОСПТТТ
@	проф. А. С. Тарантога

	П.П. В настоящото издание не бяха включени също „Дванадесетото“ и „Двадесет и четвъртото пътешествие“ на Ийон Тихи, защото готовият за печат текст беше унищожен от никелово-манганов метеорит от рояка на Леонидите по време на предвидената за закуска почивка, за който акт на сила свише се извиняваме на читателите на СТ.

>	{text:1544}

>	{text:2114}

>	{text:2095}

>	{text:2096}

>	{text:26505}

>	{text:2100}

>	{text:2104}

>	{text:2105}

>	{text:2107}

>	{text:2108}

>	{text:2109}
	<!--AUTOHIDE-->
