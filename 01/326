	<!--AUTOHIDE-->
>	От издателството
	Брой 3 на нашия НФ Трилър е в ръцете ви, уважаеми читатели. Посветили сме го на антропоидната фантастика — надявам се, че никой от вас няма да я сбърка с фантастиката за андроиди, човекоподобните роботи от органична материя, нито с чисто антропологичната тема във фантастиката, занимаваща се с необичайни хипотези за произхода на човека. Главният герой в антропоидната фантастика е мутиралият човек — човекът или човекоподобното същество, с нови невероятни възможности. Това не е просто традиционната фантастика за мутанти, която така гъделичкаше нервите в десетилетията преди и след първата атомна бомба («Металният човек» на Дж. Уйлямсън, «Звездите на живота» на Е. Хамилтън, «Атомик!» на Х. Каткър, «Светът на здрача» на П. Андерсън и много други, включително популярни кинопроизведения). Оставайки си част от тази фантастика, антропоидната фантастична литература разви нови теми и идеи, докосна проблеми, които я сближаваха ту с фантастиката на ужаса, ту с психологическата или философска фантастика.
	Включените в «Око за око» творби представят само част от възможностите, които разкриват темата. Сред авторите А.Е.Ван Вогт безспорно е един от най-тайнствените и привличащите. «Оръжейните магазини на Ишър», «Оръжейниците», «Светът на А», «Децата на утрешния ден», «Повече от свръхчовек» и много още, твърде често представляващи обединени в серии новели и разкази, са му спечелили славата на един от най-атрактивните американски автори. Робърт Шекли е всепризнат майстор най-вече на късия, интелигентно и леко написан разказ, макар че и някои от повестите му се ползват с популярност («Пътуване отвъд Утре» и «Статус Цивилизация»). Бертрам Чандлър, англичанин и морски капитан, сега живеещ в Австралия, става популярен със сериите си «Раймуърлдс», като горният термин се приема като постоянен в пишещото братство на фантастите, а звездните кораби, звездните океани и пристанища създават достоверния фон на една гигантска морско-космическа сага. Що се отнася до Орсън Карл, публикуваната тук новела «Око за око» е може би най-силната в този жанр.

>	{text:1350}

>	{text:104}

>	{text:1429}

>	{text:962}
