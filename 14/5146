>
	Джоан Рос израства в малко селище в планините на Орегон. Тъй като склоновете спират телевизионните сигнали, а и през 50-те години електронните игри все още не са изобретени, децата са принудени да измислят други забавления. Седнали под брястовете в задния двор в дългите летни следобеди, Джоан Рос и нейните приятели разменят комикси и си разказват истории за духове — колкото по-зловещи, толкова по-интригуващи.
	Истинската любов на Джоан Рос са приказките. Едва седемгодишна тя написва първата си повест — трагичен романс на две влюбени диви патици.
	Години по-късно Джоан Рос се натъква на издателство „Арлекин“. Заинтригувана си купува десетина. Уверена, че е открила своето призвание, тя решава да започне да пише за „Арлекин“.
	За по-малко от месец продава три романа на различни издателства, а на следващата година излиза първата книга в серия „Изкушение“.
	Вече над десет години „Арлекин“ издава нейните романи, достигнали осеммилионен тираж. Публикувани са повече от 50 нейни книги, от които 33 в серия „Изкушение“. Романите й излизат в 27 страни. Джоан Рос е добре позната и на българските читатели с книгите си „Междузвездна любов“, „Принцът и актрисата“ и „Съдбовна авантюра“.
	Джоана Рос обича любовните романи и е особено благодарна на читателите, намерили време да й пишат. Тя високо цени тези писма, защото я карат да се чувства така, сякаш отново седи под брястовете в задния двор и разговаря с приятели.

>	{text:27344}

>	{text:27345}
