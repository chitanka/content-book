>
	Здравейте, фенове на суперигрите,
	Издателство „Астрала“ ви поздравява със своята нова супер-игра „Проклятието на меча“ от Джордж М. Джордж. Този път изтъкнатият майстор на суперигрите ще ви поведе в света на средновековната Японска империя. Вие имате възможността да се превъплътите в ролята на самурая, да почувствате духа на японското рицарство, да спазвате законите Буши-до. С меч в ръка вие ще преминете през всички схватки с враговете на главния герой и ще бъдете победители, ние сме убедени в това! А мечът Мурамаса? Легендите твърдят, че такива великолепни мечове с магически свойства наистина са съществували. И сега японската традиция на спортния бой с мечове твърди, че във върха на това оръжие се съсредоточава не само техниката на боеца и неговите психически сили, но и енергията на Космоса.

	{file:28207}

>	Допълнителна игра към книгата „Проклятието на меча“

	Пред тази допълнителна игра са поставени две важни задачи. Първата, разбира се, е книгата-игра да стане по-забавна и по-интересна. Втората задача е да ви бъде представена една НОВА БОЙНА СИСТЕМА, която да изпробвате и оцените.
	Играта моделира един въображаем противник по бойни изкуства. В нея могат да участват от един до дванадесет играчи. Всеки играч си избира един майстор по бойни изкуства, чиито действия да ръководи и който отсега нататък ще се нарича „УЧАСТНИК В ТУРНИРА“.
	Всеки „УЧАСТНИК“ притежава обичайните качества за „СИЛА“, „ЛОВКОСТ“, „БЪРЗИНА“ и „БОЙНО УМЕНИЕ“. Играчът сам избира и разпределя точките за качествата на своя „УЧАСТНИК“, като се спазват следните правила:
	1) Обшият сбор от точките за „СИЛА“, „ЛОВКОСТ“, „БЪРЗИНА“ и „БОЙНО УМЕНИЕ“ трябва да бъде не по-голям от 24.
	2) За всяко едно от качествата може да има не повече от 8 точки.
	3) Турнирът има 12 „УЧАСТНИЦИ“ и ако броят на играчите е по-малък, качествата на останалите се определят с хвърляне на едно зарче или по друг избран от вас метод.

#	Правила за провеждане на схватките

	Схемата на схватките в турнира може да бъде най-разнообразна и изцяло е предоставена на вкуса и желанията на играчите. Може да се играе както „Всеки срещу всеки“ (всеки „УЧАСТНИК“ се среща с всички останали 11, краен победител е този, който има най-много победи!), така и чрез „Директно елиминиране“ (победеният от всяка схватка отпада, а победителят се среща с победителя от друга). Възможни са всякакви други правила и комбинации.
	Правилата на битката се съставени по подобие на древната китайска игра „Камък, лист и ножица“. Всяко едно от качествата на „УЧАСТНИЦИТЕ“ отговаря на един от символите „Камък = СИЛА“, „Лист = ЛОВКОСТ“, „Ножица = БЪРЗИНА“. Условието за победа е следното: „Листът побеждава Камъка“, „Ножицата унищожава Листа“, „Камъкът е по-силен от Ножицата“. Всяка битка представлява „двубой“ и протича при три „сблъсъка“ на двамата бойци. Играчът решава кое качество на боеца си ще използва за сблъсъка. Освен това избира „НАПАДЕНИЕ“ или „ОТБРАНА“.
	Когато битката е между двама играчи, те едновременно доказват със знак избора си: „Юмрук = Камък“, „Длан = Лист“, „Два пръста = Ножица“, като заедно с това произнасят „НАПАДЕНИЕ“ или „ОТБРАНА“. Когато един или двама от бойците не са играчи, изборът им се определя с едно зарче, 1 или 2 — означава „Камък“, 3 или 4 означава „Лист“, 5 или 6 — означава „Ножица“. Четното число е „НАПАДЕНИЕ“. Изходът на „сблъсъка“ се определя от следните комбинации:
	1) Ако и двамата бойци са избрали „ОТБРАНА“ резултатът е равен и никой не печели точка.
	2) Ако единият боец е избрал „НАПАДЕНИЕ“, а другият „ОТБРАНА“, резултатът зависи от избраните качества по правилата на „Камък, Лист и Ножица“. Ако победи „НАПАДАЩИЯТ“ — печели 2 точки. Ако победи „ОТБРАНЯВАЩИЯТ СЕ“ — печели 1 точка. Ако двамата са избрали еднакво качество, печели този, който има повече точки за него. Ако отново има равенство, резултатът е равен, и никой не получава точки.
	3) Ако и двамата бойци са избрали „НАПАДЕНИЕ“ прави се сравнение по правилата на „Камък, Лист и Ножица“. Победителят прибавя 3 точки към „БОЙНОТО СИ УМЕНИЕ“, изважда от него „БОЙНОТО УМЕНИЕ“ на противника и получава оставащите точки. Ако разликата е нула или по-малка, печели само 1 точка. Ако двамата са избрали еднакви качества, 1 точка печели този, който има повече точки за „БОЙНО УМЕНИЕ“. Ако и тези точки са равни, няма победител.
	Схватката се печели от „УЧАСТНИКА“ събрал повече точки. Ако те са равни, провеждат се последователни „сблъсъци“, докато се излъчи победител.
