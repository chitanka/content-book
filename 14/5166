C>
	… „Най-после Симеон спря пред своите воини, хлъзна още един поглед по редиците, после свали шлема и се приведе дълбоко, много дълбоко:
	— Поклон вам, български герои! — Гласът му, спокоен и твърд сутринта, сега трепереше от вълнение. — Слава вам, вечна слава! Знайте и помнете: това, което извършихте днес, ще остане записано със златни букви в летописа на българския род. Докато има българин на земята, той ще помни победата при Ахело и вас, които я постигнахте!
	Отговори му такъв вик, който заглуши и вятъра, и далечния тътен на морето? Хиляди калпаци и шлемове полетяха към небето, хиляди копия и мечове се издигнаха над главите. Воините поздравяваха не своя господар и владетел, а вожда, излагал заедно с тях гърдите си в защита на родината…“
C$

	* * *

	Отгласи от велики и славни времена. Времена на победи и изпитания, на люта бран и съзидателен труд, на железни мъже, превели славянобългарското племе през въртопите на хилядите опасности, за да положат всички заедно — знатни и безизвестни — гранитните основи на българската държава.
	Отгласи от тропот на коне и твърди воински стъпки, от победни възгласи и предсмъртни стенания, от звън на мечове и песен на длета, захапали бели камъни. А отвъд тях, призовани от тъмните дълбини на столетията, се възправят гигантски фигури: първооснователят Исперих, надхитрилият хитрите ромеи Телериг, страшният Крум, неуморният строител Омуртаг, мъдрият Борис, създателят на Златния век Симеон, трагично-величавият Самуил…
	… Отгласи от великите и славни първи векове на България. Чрез ярко слово и живи образи те възкръсват в страниците на тези разкази.


P>
	Какви деца е раждала,
	раждала, ражда и сега
	българка, майка юнашка
P$

>	{text:27382}

>	{text:27383}

>	{text:27384}

>	{text:27385}

>	{text:27386}

>	{text:27387}

>	{text:27388}

>	{text:27389}

>	{text:27390}

>	{text:27391}

>	{text:27392}

>	Обяснение на непознати имена и думи

	__Авитохол__ — според съставения по времето на Исперих и продължен по-късно „Именник но българските ханове“ е пръв вожд на българското племе. Предполага се, че това е прочутия хунски владетел Атила.
	__Адриановград (Адрианопол)__ — Одрин.
	__Алагатор__ — кавалерийски офицер във византийската войска.
	__Анхиало__ — гръцкото име на Поморие.
	__Багаин__ — благородническа титла на прабългарите, по низша титла от боил.
	__Багатур__ — герой, юнак (прабълг.). Почетно военно звание, давано от хана.
	__Банда__ — военна част във византийската войска в състав 1000 души.
	__Берзити__ — славянско племе, населявало земите около днешните Битоля и Прилеп.
	__Боил__ — най-висша титла у древните българи. Боилите били най-приближените на хана или княза хора и крупни феодални владетели. Делели се на велики и малки и на вътрешни (столични) и външни (провинциални).
	__Брезен__ — месец април по старославянския календар.
	__Велбъжд__ — Кюстендил.
	__Веригава__ — старославянското име на Стара планина.
	__Геена__ — ад, пъкъл.
	__Доместик__ — началник на сухопътните войски във Византия.
	__Друнга__ — военна част във виз. войска в състав 200 души.
	__Екскувити__ — елитни византийски войски, част от гвардията. Цариградската гвардия се е състояла от четири вида части, всяка по 4000 души: схоларни (схоли), екскувити, аритми и иканти.
	__Жупан-таркан__ — прабългарска военна длъжност с неизвестно значение.
	__Зера-таркан__ — прабългарска военна длъжност с неизвестно значение.
	__Иеродякон__ — монах с дяконски сан.
	__Иканати__ — виж екскувити.
	__Истър__ — древно име на р. Дунав.
	__Ичиргу-боил__ — висша длъжност в Първата българска държава, отговаряща на министър на вътрешните работи.
	__Кавхан__ — висша длъжност у прабългарите, по съвременни понятия отговаря на пръв министър или канцлер.
	__Каин__ — библейска личност, син на Адам и Ева, който убил брат си Авел.
	__Канартикин__ — прабългарска титла, давана на първия син на хана, на престолонаследника.
	__Каноникон__ — средновековен църковен данък, събиран в натура.
	__Карвуна__ — Каварна. __Карвунска земя__ — днешна Добруджа.
	__Катапулти, балисти, скорпиони, костенурки, тарани__ — различни видове обсадни машини.
	__Кесар__ — висша византийска титла, понякога давана на чужденци, която идвала след титлата севастократор.
	__Кефалия__ — управител на град във Византия.
	__Клир__ — духовенство, духовно тяло.
	__Комес__ — висш военен чин във византийската войска.
	__Комит__ — областен управител.
	__Копан__ — военен чин в прабългарската войска с неизвестно значение.
	__Ктитор__ — лице, което е построило храм или е подарило суми или имоти на храм.
	__Кубер__ — четвърти син на Кубрат и брат на Исперих. След разпадането на Кубратовата държава се поселил с ордата си в Панония (днешна Унгария), като се подчинил на аварите. После отхвърлил аварската власт, спуснал се на юг и се настанил в областта около Битоля. По-нататъшната му съдба не е известна.
	__Мерарх__ — началник на турма във византийската войска.
	__Месемврия__ — Несебър.
	__Номизма__ — основна златна монета във Византия.
	__Нотарий__ — писар.
	__Олгу-таркан__ — длъжност в прабългарската войска с неизвестно значение.
	__Палимпсест__ — пергамент с изличен текст за записване на нов.
	__Парик__ — подвластен и зависим от феодала или манастира селянин, но не закрепостен.
	__Поприще__ — стара мярка за разстояние, равна на 1000 стъпки.
	__Протоасекрит__ — пръв секретар на византийския император.
	__Протодякон__ — пръв дякон; титла за усърдна служба на дякон.
	__Протостратор__ — визш военачалник във византийската войска.
	__Разметаница__ — област около днешния гр. Станке Димитров.
	__Сампсис__ — велик боил.
	__Саракт__ — държава (прабълг.).
	__Севастократор__ — най-визша византийска титла, обикновено давана на брата на императора.
	__Средец__ — София.
	__Стадии__ — древна мярка за разстояние, равна на около 178 метра.
	__Схоли__ — виж екскувити.
	__Таркан__ — прабългарска военна длъжност с неизвестно значение.
	__Тат__ — крадец (стар.).
	__Тема__ — военна част във виз. войска в състав 10 000 души.
	__Турма__ — военна част във виз. войска в състав от 5000 души (1 тема = 2 турми = 10 банди = 50 друнги).
	__Тутхон__ — прабългарското име на Поморие.
	__Тълмач__ — преводач.
	__Хан-боил коловър__ — висша прабългарска титла, вероятно давана на главния жрец.
	__Хартофилакс__ — началник на царската и патриаршеската канцелария.
	__Хемус (Хем)__ — древното име на Стара планина.
	__Чревен (червен)__ — старославянското име на месец юли.
	__Шарчия__ — художник.
	__Ювиги__ — велик, велики (прабълг.).
