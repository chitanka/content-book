	{file:28201}

>	Само за маниаци

>>
	{img:konan_i_igrata_na_bogovete_18.png}
	Преди време започнах с Конан по чиста случайност. Но безсмъртният варварин се оказа свързан както с мен, така и с МЕГА далеч по-здраво, отколкото предполагах. И ето че Конан ни предложи няколко изненади. Първо тази, която беше лично за мен — читателите харесаха „Колоните на вечността“ и настояха за нови приключения. Така се появи „Играта на боговете“. Но това е дреболия в сравнение с друга, далеч по-голяма изненада. Издателство „Бард“ благосклонно ни отстъпи поредицата за Конан. С радост ви съобщавам, че занапред приключенията на славния кимериец ще продължават вече в изданията на МЕГА.
	Няма спор — Конан заслужава да положим всички усилия за прослава на приключенията му. Едва ли има друг литературен герой (дори от ранга на Тарзан, Зоро или Батман), който до такава степен да е завладял въображението на милиони, а може би и милиарди читатели. Конан се превърна в неотменима част от световната масова култура. За него се създават книги, филми, комикси, радиопиеси… и съвсем сериозни изследвания. Едно от тези изследвания искам да предложа в следващите страници.
@	Колин
	P.S. А за онези, които не са чак толкова увлечени — прескочете тези страници. Или пък… все пак опитайте. Може и да ви харесат.

>>	{text:28202}
