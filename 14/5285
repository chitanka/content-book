>	{text:27826}

>	{text:27827}

>	{text:27828}

>	{text:27829}

>	{text:27830}

>	{text:27831}

>	{text:27832}

>	{text:27833}

>	{text:27834}

>	{text:27835}

>	{text:27836}

>	{text:27837}

>	{text:27838}

>	{text:27839}

>	{text:27840}

>	{text:27841}

>	Бележки за авторите

	_Джеймз Харпър_ е щурман далечно плаване. Един от най-активните сътрудници в периодичните издания на английското издателство „Блекууд“.
	_Джоузеф Конрад_ (1857–1924) е роден в полска Украйна. В продължение на двадесет години е плавал по моретата под френски и английски флаг и дори през 1884 год. е взел капитански диплом. Същата година става английски поданик. Разделя се с морето през 1894 год., за да се посвети на литературна дейност. През 1895 год. отпечатва първия си разказ, който му донася световна известност. Всичките му творби имат за сюжет живота в морето. По-известни негови произведения са „Господарят Джим“ (1900), „Младост“, „Сърцето на нощта“, „Тайфун“ (1902), „Ностромо“ (1904) и др.
	_Катрин Менсфийлд_ (1888–1923) е родена в Нова Зеландия, но е прекарала по-голямата част от живота си в Англия. Авторка на няколко сборника с разкази, които се отличават с дълбоко проникновение в психологията на гергите, с лиризъм и човечност.
	_Шалимар_ (Капитан Ф. К. Хенри) — (1875–1952) е роден в Белфаст и свързва живота си с морето още от шестнадесетгодишна възраст. През 1899 год. става капитан на кораб и известно време работи като инструктор по навитация. През 1903 год. се връща отново в морето и няколко кораба са плавали под негова команда до пенсионирането му през 1924 год. Като писател той е изградил името си главно чрез страниците на „Блекуудс Мегъзин“, където за периода 1927–1951 са се появили сто и три негови разказа. Разказите му са събрани в единадесет сборника, най-известните от тях са: „На път“, „Кораби и хора“, „Из корабния дневник на спомените“ и др. Написал е също и три романа.
	_Джон Уелмън_ (починал 1970) е работил дълги години в Западна Африка. През Първата световна война е служил в кралския щурмови корпус. Повечето от неговите статии и разкази имат за сюжет живота и историята на Африка, по чиито проблеми той винаги е бил смятан за безспорен познавач.
	_Дж. В. Баклънд_ е служил в английския търговски флот като навигатор. Автор е на разкази с морска тематика.
	_В. С. Притчет_ (1900) е роден в Ипсич, Съфолк. Автор е на романи, както и на няколко сборника с разкази, виден английски писател.
	_Гилбърт Хакфърд Джоунз_ (1900) е бивш капитан 1-ви ранг от английския флот. Автор е на повече от четиридесет книги. По-известни от тях са „Правдив разказ за подводниците“, „Борба до край“ и „Рискът“.
	_Гордън Майър_ (1919–1968) е роден в Лондон. Постъпил на служба в английския флот през 1940 год. като моряк. След две години става офицер, а след други четири — командир на военен кораб. След Втората световна война се заселва в Южна Америка, където живее от литературен труд. Написал е много разкази, романи и два пътеписа, последният от които — „Лято във високите ширини“ му донася значителен успех. Неговите романи, разкази и статии са получили няколко литературни награди.
	_Джон Хауисън_ е шотландец. Най-голяма негова страст били пътешествията, от които черпи и сюжети за своите произведения. Автор е на множество разкази и статии и на една книга „Горна Канада“ (1825). В основата на разказа му „Писмата на Вандердекен“ е използвана легендата за Летящия холандец.
	_Уилиям Трейвис_ по време на Втората световна война е бил пилот в английската авиация. След това се заселва на един гръцки остров, където добива име в подводния риболов и морския живот на Средиземноморието. За своите приключения и опит в тази област е написал много статии и една книга.
	_Уестън Мартир_ (1885–1968) е бил известен ветроходец и един от най-видните сътрудници на изданията за ветроходство. Той е един от основателите на Океанския ветроходен клуб. От книгите му най-известни са „Моряци в южните морета“ (1928) и „Милионер с 200 лири“ (1934). Последната книга се смята сега за класическа в маринистичната литература.
	_Локлин Макглин_ (1916) е роден в Ирландия. Дългогодишен журналист, автор на пиеси и разкази.
	_Робърт Кънди_ сега е директор на филмова компания в Лондон. През последните години той взе участие в една експедиция до Канадска Арктика, чиято цел бе да проучи събитията по изчезването на сър Джон Франклин и неговите кораби, тръгнали да изследват Северозападния проход. Дейността на експедицията е описана от Робърт Кънди в книгата „Бийкън шест“ (1970).

>

	Включените в тази антология разкази на писателите Джеймз Харпър, Джоузеф Конрад, Шалимар, Джон Уелмън, Гилбърт Хакфърд-Джоунз, Гордън Майър, Джон Хауисън, Уилиям Трейвис, Уестън Мартир и Робърт Кънди се публикуват с разрешение на издателската къща William Blackwood & Sons Ltd, Edinburgh, Scotland и са взети от сборника „Tales of the Sea from Blackwood“.
	Останалите разкази са подбрани от различни периодични издания.
