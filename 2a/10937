>	За автора

	Джон Гънтър е роден на 30 август 1901 г. В кратката си автобиография, тоя американски журналист, който е един от най-изтъкнатите представители на световния журнализъм в наше време, казва, че е отрасъл в Чикаго, гдето е учил. Още като студент е бил литературен редактор на вестник „Дейли Мейрун“. Все по това време написва няколко статии в популярните илюстровани списания като „Магазини“, „Смарт сет“ и „Букмен“.
	Като дописник на чикагския „Дейли Нюз“ Гънтър пътува през 1924 г. в Европа. Работи дванадесет години и в „Нюз“ и това е щастливо време за него, тъй като през тия години той усвоява добре занаята на журналиста и се подготвя за по-нататъшната си журналистическа мисия. Като дописник на „Дейли Нюз“ той пребивава в Лондон, Берлин, Виена, Москва, Рим и Париж. Пътува също из Полша, Испания, посещава Балканите и Скандинавия. По собствените му думи, работил е в повечето европейски страни, с изключение на Португалия. Това му дава възможност да опознае Европа в нейната истинска физиономия, да я види, както сам казва, в нейната „необикновена панорама“ между 1924 и 1936 г.
	През 1936 г. Джон Гънтър пише „Европа без маска“, плод на тоя свой опит. Книгата има небивал успех в целия свят.
	„Като сериозен политически журналист реших, казва Гънтър, да приготвя по същия начин и книга за Азия. Пропътувах тоя континент през 1937 и 1938 г.“
	Джон Гънтър е автор между другото и на книгата „Южна Америка без маска“, която попълва нуждата от този вид творби, резултат не само на преки наблюдения върху самото място, но и на сериозни и внимателни проучвания на съответната литература. Обаче, най-голямата и най-жизнена негова творба е „Америка без маска“.


	{file:49154}
