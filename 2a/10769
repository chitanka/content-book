	{file:48883}

>	За автора

	Петър Бобев Петров е роден на 9 август 1914 година в Горна Оряховица. Завършил е Трета софийска мъжка гимназия през 1933 година, а висшето си образование по земеделие е получил в Софийския държавен университет през 1933–1937 година.
	Служил е в Държавния завод за добитък „Клементина“ (сега Държавно земеделско стопанство „Георги Димитров“) край Плевен, в Практическото градинарско училище в Горна Оряховица и в Института по градинарство в Пловдив. Понастоящем е агроном при Българската инвестиционна банка в София.
	Издал е два сборника приказки за растенията и животните: „Деца на слънцето“ (1955) и „Все по-високо“ (1957).
	Повестта му „Гущерът от ледовете“ получи насърчение от журито на анонимния конкурс, обявен през 1955 година от Министерството на народната просвета и Съюза на българските писатели за написване на най-хубави творби за деца.
