>
	Това е новата книга на Том Егеланд, авторът, по чиито дири върви Дан Браун. През 2001 г. (т.е. две години преди да бъде публикуван „Шифърът на Леонардо“), излиза романът на Том Егеланд „Краят на кръга“, в който има смайващи сходства с по-късния бестселър на Дан Браун: в дъното на всичко е тезата, че Исус е бил женен за Мария Магдалина и двамата са имали потомство; албинос е сред главните герои и в двата романа; и в двете книги главната героиня се оказва едновременно и последният жив потомък на Христос и Мария Магдалина, и дъщерята/внучката на последния велик магистър на таен орден. Читателите, които познават романа на Том Егеланд, са смаяни, когато откриват всички тези неща в публикувания по-късно „Шифърът на Леонардо“.
	Подобно на „Пазителите на завета“ и „Краят на кръга“, познати вече и на българския читател, „Евангелието на Луцифер“ е роман с богата документална основа, написан във въздействащия, динамичен и емоционален стил на Том Егеланд. Той ще ви проправи път през мъглата на времето към отговора на загадки от Стария завет и древността. И ще преобърне представите ви за Бог и Сатаната, за небето и ада.

	{file:32283}
