	{file:37353}

>	Ирак на Саддам Хюсейн

	• 17 юли 1968 г.: По Време на „бялата революция“ партия Баас извършва преврат и завзема властта. Президент на Република Ирак става Хасан Ал Бакр.
	• 1971 г.: Саддам Хюсейн е избран за вицепрезидент на Република Ирак, след като е премахнал съперниците си.
	• 1979 г.: Саддам Хюсейн наследява Хасан Ал Бакр, който се оттегля „по здравословни причини“, и на 42 годишна възраст Саддам Хюсейн става президент на Република Ирак.
	• 22 септември 1980 г.: Саддам Хюсейн хвърля войската си срещу Иран на моллите. Тази кървава война продължава до 1988 г. и приключва с победа на Иран.
	• 1988 г.: Операция „Анфар“: организиран геноцид срещу една част от иракското население — кюрдите.
	• 2 август 1990 г.: Ирак напада Кувейт. Реакцията на международната общественост предизвиква втора война в Залива. Битките са прекратени на 28 февруари 1991 г.
	• 1991–2003 г.: Ирак е подложен на международно ембарго с катастрофални последици. Говори се за повече от милион жертви въпреки програмата на ООН „Петрол срещу храни“.
	• 20 март 2003 г.: вследствие на атентатите от 11 септември 2001 г. и в рамките на борбата срещу тероризма САЩ и няколко съюзници нападат Ирак без мандат от ООН.
	• 9 април 2003 г.: Падането на Багдад.
	• 1 май 2003 г.: Официален край на третата, светкавична война в Залива.
	• 28 юни 2004 г.: Основната част от страната официално е умиротворена и властта предадена на временно правителство, но Ирак продължава да е изправен пред многолико насилие от неконтролируеми фракции и движения.
	• 30 декември 2006 г.: в края на съдебното дело срещу него Саддам Хюсейн е обесен.
	Докато атентатите и гражданските сблъсъци се множат, голяма част от коалиционните партньори изтеглиха своите контингенти. През 2007 г. бе подсилен американският армейски корпус.
