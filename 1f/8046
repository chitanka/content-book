	{file:37641}

>	За автора

	Известният немски писател от ГДР Йоахим Купш е автор на разкази, есета, радиопиеси, филмови сценарии, както и на множество романи и книги за юноши. Особена популярност му създават романът „Галантните приключения на Мюнхаузен“ (1958) и биографичните романи „Пътуване за Лондон“ (1959) (за Хайдн), „Край в Дрезден“ (1964) (за Вагнер), „Зимно пътуване“ (1967) (за Шуберт), както и романите му за Бебел и Лутер. Немската литературна критика отбелязва, че „в творбите на Йоахим Купш се проявява склонността към хумористично-сатирично изображение и остроумна ирония“.
	Едно от най-известните произведения на Йоахим Купш за юноши е романът му „Книга за Хонс“. В него се разказва приказната история на едно бедно момче, живеещо в древния Египет при условията на робовладелческото общество. Преследван от данъчните чиновници на всевластния фараон, Хонс преживява множество приключения, прекосява своята страна в търсене на щастие и се сблъсква с представители на различни обществени слоеве, като навсякъде проявява умението и хитростта на обикновения човек от народа да се изплъзва от грозящите го опасности.
