	{file:37667}

>	За романа „Животно, надарено с разум“

C>
	За чест на най-добрите, най-дълбокомислещите френски писатели трябва да кажем, че те проявяват жив интерес към разрешаването на най-важните проблеми на съвременността и преди всичко на проблемите, свързани с войната и мира. Бих искал да подчертая това именно сега, когато буржоазните идеолози буквално излизат от кожата си, опитвайки се да убедят литераторите да стоят настрана от политиката, да посвещават свободното си време само на ровене в гънките на собствената си душа и търсения в областта на формата.
	През 1967 год. в Париж излязоха няколко особено интересни политически романа на видни писатели, които сметнаха за свой дълг да се включат активно в борбата против силите на войната, потисничеството и реакцията и преди всичко против американския империализъм.
	Романът на Робер Мерл „Животно, надарено с разум“ е един от тях. Сам Мерл характеризира този роман в предисловието към него като „политико-фантастичен“. Обаче неговото съдържание е толкова актуално, че читателят го възприема не като фантастика, а като предупреждение за оная страшна заплаха, която крият в себе си действията на американската военщина.
	Като се стреми да подчертае актуалността на заплахата, която носи на света американската военщина, Мерл ограничава действието, развиващо се в романа, в точни рамки от време: събитията започват на 28 март 1970 г. и свършват през нощта на 8 и 9 януари 1973 г.
@	Юрий Жуков, „Иностранная литература“, 1968 г., бр. 8.
C$
C>
	Новият роман на Робер Мерл е едно от първите произведения — и с това той се отделя от общия поток на литературата в наши дни, — в което се използуват най-новите завоевания на младата наука — психология на животните. В него намираме драматичната реалност на нашия свят, всичките ония политически и др. проблеми, от които сърцето ни се свива всяка сутрин, когато разгръщаме вестника…
	Става дума за делфини. И за хора. И не за кои и да е, а за ония, които решават проблемите, засягащи всички ни. За учените, за стратезите. В тази книга въпросите са поставени в цялата им острота, доведени са докрай: доколко е интензивна съобразителността на животното, неговата способност да чувствува до каква степен могат да го разберат хората? Колко далеч може да отиде днес безчовечният контрол, доносите, науката, превърната в зло?
@	Андре Стил, „Юманите“, 7 декември 1967 г.
C$
