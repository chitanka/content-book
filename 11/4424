>	{text:25031}

>	{text:25032}

>	{text:25033}

>	{text:25034}

>	{text:25035}

>	{text:25036}

>	{text:25037}

>	{text:25038}

>	{text:25039}

>	{text:25040}

>	{text:25041}

>	{text:25042}

>	Именен показалец

	_Агамемнон_ — цар на Микена, върховен главнокомандуващ на ахейците в троянската война.
	_Аедона_ — дъщеря на Пандарей от Милет, превърната от боговете в славей.
	_Андоней_ — вж. Плутон.
	_Академия_ — градина на атическия герой Академ. Там се помещавала философската школа на Платон, назована същото име.
	_Акризий_ — митически цар на Аргос, баща на Даная.
	_Акрокоринт_ — крепостната част на гр. Коринт.
	_Акропол_ — изобщо, крепостна част на град; много често — укрепената част на гр. Атина.
	_Актеон_ — внук на таванския герой Кадъм, ловец, превърнат от Артемида в елен и разкъсан от собствените си кучета.
	_Александър (I)_, наречен Велики или Македонски, цар на Македония (336–323 г. пр.н.е.), син на Филип II.
	_Александър (2)_ — цар на тесалийския град Фера.
	_Алкамен_ (V в. пр.н.е.) от Атина — скулптор, ученик на Фидий.
	_Алкестида_ — тесалийска царица, съпруга на цар Адмет, която се съгласила да умре вместо своя съпруг.
	_Алкмена_ — съпруга на тиванския цар Амфитрион, родила героя Херакъл от Зевс.
	_Амикла_ — град в Лакомия (Южна Гърция).
	_Аминт_ — цар на Македония, баща на Филип II.
	_Амфитрион_ — тивански цар, съпруг на Алкмена.
	_Амфитрита_ — съпруга на бог Посейдон, владетелка на моретата.
	_Анакейон_ — храм на Диоскурите (Кастор и Полидевк).
	_Анаксагор_ (ок. 500–428 г. пр.н.е.), от Клазомена, философ от йонийската школа.
	_Антигон_ — пълководец на Александър Македонски, баща на Деметрий Полиоркет.
	_Антилох_ — син на героя Нестор, загинал в сражение, защищавайки баща си.
	_Антиопа_ — дъщеря на речния бог Азоп, с която Зевс, превърнат в сатир, встъпил в любовни връзки.
	_Антиох I_ — цар на Сирия, син на Селевк.
	_Антистен_ (V-IV в. пр.н.е.), от Атина, философ, основател на школата на киниците (циниците).
	_Анубис_ — египетско божество, изобразявано с кучешка глава.
	_Анхиз_ — троянец, от когото Афродита родила героя Еней.
	_Аорнска крепост_ — крепостен град в Индия, превзет от Александър Македонски.
	_Аполон_ — син на Зевс и Лета (Латона), бог на светлината, музиката и поезията.
	_Арбела_ — град в Асирия, дето през 331 г. пр.н.е. Александър Македонски нанесъл тежко поражение на персите.
	_Арго_ — корабът на участниците в похода за златното руно (оттам; аргонавти).
	_Аргос (1)_ — главен град на Арголида (в Южна Гърция).
	_Аргос (2)_ — стоок страж на превърнатата в юница Йо; убит от Хермес.
	_Арес_ — син на Зевс и Хера, бог на войната.
	_Арион_ (VII в. пр.н.е.), от Метимна на о. Лесбос, лирически поет.
	_Аристид_ (ок. 540–467 г. пр.н.е.) — атинянин, политически деец, назован Справедливият.
	_Аристодем_ — трагически актьор.
	_Аристофан_ (ок. 444–380 г. пр.н.е.) — велик комически поет, представител на т.нар. „стара“ атическа комедия.
	_Аркадия_ — планинска област в централен Пелопонес (Южна Гърция).
	_Артемида_ — дъщеря на Зевс и Лето (Латена), богиня на лова, покровителка на дивите животни.
	_Асклепиейон_ — светилище на Асклепий.
	_Асклепий_ — бог на лекарското изкуство; лекувал болни и дори възкресявал мъртъвци.
	_Аспазия_, от Милет, втора жена на Перикъл.
	_Атал_ — име на няколко пергамски царе.
	_Атина_ — дъщеря на Зевс, богиня на мъдростта, занаятите, победата; покровителка на гр. Атина („Градозакрилница“).
	_Атис_ — красив момък, жрец и любимец на фригийската богиня Кибела.
	_Атлас_ — титан, който, според представите на древните гърци, крепял върху раменете си небесния свод.
	_Атропа_ — една от трите Мойри.
	_Афидва_ — атически дем (община).
	_Афродита_ — богиня на любовта и красотата, съпруга на бога — ковач Хефест.
	_Ахарна_ — атически дем (община).
	_Ахил_ — син на Пелей и Тетида, цар на мирмидонците (тесалийско племе), най-юначният участник в Троянската война.
	_Аякс_ — цар на Саламин, син на Теламон, участник в Троянската война. Претендент за оръжията на мъртвия Ахил, които обаче били присъдени не нему, а на Одисей. Умопомрачен от този неуспех, се самоубил.
	_Бактра_ — столица на персийската провинция Бактрия.
	_Бендида_ — тракийска богиня, отъждествявана с гръцката Артемида.
	_Беотия_ — област в Средна Гърция с главен град Тива.
	_Борей_ — бог на северния вятър.
	_Бриарей_ — сторък великан, участник в борбата на боговете срещу титаните.
	_Гадейра_ — град на южния бряг на Испания (дн. Кадикс).
	_Ганимед_ — красиво момче, отвлечено от Зевс на Олимп; виночерпец на боговете.
	_Гаргар_ — връх на планината Ида (в малоазийската област Троада).
	_Гела_ — град на югозападния бряг на Сицилия.
	_Герания_ — планина в Мегарида, на Коринтския провлак.
	_Горгий_ (V-IV в. пр.н.е.), от Леонтини в Сицилия, оратор.
	_Граник_ — река в Мала Азия, където през 334 г. пр.н.е. Александър Македонски нанесъл първото голямо поражение на персите.
	_Данаиди_ — петдесет дъщери на египетския цар Данай. Четиридесет и девет от тях убили своите съпрузи, поради което след смъртта си били наказани да наливат вода в пробита бъчва.
	_Данай_ — син на Бел, брат на Египт, баща на данаидите.
	_Даная_ — дъщеря на аргоския цар Акризий, майка на героя Персей, когото родила от Зевс. Последният проникнал в нейната медна кула, превърнат в златен дъжд.
	_Дарий III Кодоман_ — последен персийски цар, разбит от Александър Македонски.
	_Дафна_ — нимфа, превърната в лаврово дърво, за да се спаси от любовните преследвания на Аполон.
	_Девкалион_ — син на Прометей, възродител на човешкия род след световния потоп.
	_Дедал_ — митически атински строител, създател на критския лабиринт. Заедно със сина си Икар избягал от остров Крит, като излетял на собствено изобретени крила. При този полет Икар загинал.
	_Делфи_ — град в Средна Гърция, в подножието на планината Парнас, с прочуто прорицалище на Аполон.
	_Деметра_ — дъщеря на Кронос и Рея, майка на Персефона, богиня на земеделието.
	_Демостен_ (384–322 г. пр.н.е.) от атическия дем Пеания — оратор и политик, водач на антимакедонската партия в Атина.
	_Диасии_ — атински празник в чест на Зевс Милосърдният.
	_Дидима_ — селище близо до гр. Милет (в Мала Азия) с храм и прорицалище на Аполон.
	_Диоген от Синопа_ на Евксинския понт (Черно море) — философ-циник.
	_Диомед_ — ахейски герой, участник в Троянската война.
	_Дионис_ — син на Зевс и Семела, бог на виното и веселието.
	_Дионисий Млади_ — тиран на Сиракуза (367–343 г. пр.н.е.); свален от власт, станал учител в Коринт.
	_Диоскури_ — Кастор и Полидевк, синове на Зевс и Леда. Понеже единият бил смъртен, а другият — безсмъртен, те си поделили безсмъртието.
	_Додона_ — град в Епир (Северна Гърция) с храм и прорицалище на Зевс.
	_Еак_ — съдия в подземното царство (заедно с Минос и Радамант).
	_Евполид_ — комически поет, представител на „старата“ атическа комедия.
	_Евридика_ — съпруга на тракийския певец Орфей. След смъртта й последният получил разрешение да я изведе на горния свят, но само, при условие че няма да я погледне, докато не стигнат под слънцето. Орфей не издържал, погледнал Евридика, и тя се върнала сред мъртвите.
	_Еврипид_ (480–406 г. пр.н.е.) — велик трагически поет на древна Атина.
	_Евристей_ — цар на Микена, по чиято заповед Херакъл извършил прочутите дванайсет подвига.
	_Езоп_ — полулегендарен гръцки баснописец.
	_Елевзин_ — град в Атика, северозападно от Атина, със светилище на Деметра и Персефона.
	_Елевтера_ — град на границата между Беотия и Атика.
	_Елена_ („Хубавата Елена“) — дъщеря на Зевс и Леда, съпруга на спартанския цар Менелай, отвлечена от троянския царски син Парис, което предизвикало десетгодишната Троянска война.
	_Елисейско поле_, _Елисейска ливада_ — част от подземното царство, дето обитавали душите на праведниците.
	_Емпедокъл_ (V в. пр.н.е.) — гръцки философ. Според преданието загинал, като се хвърлил в кратера на вулкана Етна.
	_Ендимион_ — любимец на Селена.
	_Енилей_ — речен бог.
	_Епикур_ (342–270 г. пр.н.е.) от Самос — философ — материалист, последовател на Демокрит.
	_Епименид_ — критски мъдрец. Според легендата прекарал петдесет години от живота си в непрекъснат сън.
	_Ерехтей_ — легендарен атински цар.
	_Еригона_ — дъщеря на Икарий; когато последният бил убит от свои другари, Еригона, с помощта на своето куче, намерила трупа му.
	_Еридан_ — река в Италия, дн. По.
	_Еримант_ — планина в Аркадия, известна със свирепия глиган, убит от Херакъл.
	_Еринии_ — адски богини, възмездителки за пролята роднинска кръв.
	_Ерос_ — син на Афродита, бог на любовта.
	_Ета_ — планина в Тесалия (Северна Гърция), където, според преданието, Херакъл бил изгорен на клада.
	_Етна_ — вулканична планина в Сицилия.
	_Ехо_ — нимфа, влюбена в момъка Наркис (Нарцис) и изчезнала от любов по него, та останал само гласът й.
	_Ефес_ — голям йонийски град в Мала Азия.
	_Ефиалт_ — великан, който, заедно с брат си От, се борил против олимпийските богове, но бил убит от Аполон и Атина.
	_Замолксис_ — по произход гет, роб на Питагор; по-късно, освободен, започнал да разпространява питагорейското учение.
	_Зевксид_ (V в. пр.н.е.) — прочут гръцки художник.
	_Зевс_ — син на Кронос и Рея, върховен бог у древните гърци.
	_Зефир_ — бог на западния вятър.
	_Зопир_ — знатен персиец, който помогнал на Дарий Хистасп да завладее Вавилон.
	_Иберия_ — страна на Пиренейския полуостров, дн. Испания.
	_Ида_ — планинска верига в Северозападна Мала Азия.
	_Идоменей_ — цар на Крит, участник в Троянската война.
	_Изида_ — египетска богиня на земеделието.
	_Икар_ — син на митическия строител Делял.
	_Иксион_ — цар на Тесалия. Заради любовта си към Хера бил прикован в подземното царство към вечно въртящо се колело.
	_Илион_ — гр. Троя.
	_Илития_ — богиня покровителка на родилките.
	_Инах_ — аргоски цар, бог на едноименна река.
	_Ино_ — дъщеря на Кадъм, мятаха на Фрикс и Хела.
	_Йо_ — дъщеря на Инах, в която се влюбил Зевс.
	_Ис_ — град в Киликия (в Мала Азия), където през 333 г. пр.н.е. Александър Македонски победил персийския цар Дарий III Кодомая.
	_Истъм_ — Коринтският провлак, съединяващ Средна с Южна Гърция.
	_Ификъл_ — син на Амфитрион, брат на Херакъл.
	_Йолай_ — син на Ификъл, роднина и съратник на Херакъл.
	_Йония_ — западна част на Мала Азия, северно от Кария и южно от Еолида.
	_Калий_ — име на няколко представители на знатен атински род.
	_Калистен от Олинт_ — историк; придружавал Александър Македонски в неговите походи.
	_Кападокия_ — област в източната част на Мала Азия.
	_Капуа_ — град в Кампания (Италия).
	_Кария_ — област в Югозападна Мала Азия.
	_Касталия_ — извор на планината Парнас, посветен на Аполон и музите.
	_Кастор_ — елин от двамата Диоскури.
	_Кекроп_ — първият нар на Атина.
	_Керамикос_ — гробище в древна Атина.
	_Керкион_ — разбойник, убит от Тезей.
	_Килена_ — планинска верига в Аркадия (Пелопонес), родно място на Хермес.
	_Кинегир_ — герой от Гръцко-персийските войни, паднал в сражението при Маратон (490 г. пр.н.е.).
	_Кинурия_ — област в Аркадия (Пелопонес).
	_Кир Млади_ — син на Дарий II и Парисатида, загинал през 401 г. пр.н.е. в сражение против брата си Артаксеркс.
	_Кир Стари_ (559–529 г. пр.н.е.) — основател на персийската държава.
	_Кира_ — град във Фокида (Средна Гърция).
	_Китерон_ — планина между Беотия и Атика.
	_Кларос_ — град в Мала Азия със светилище на Аполон.
	_Клеон_ — политически деец на древна Атина, вожд на радикалната демокрация; според комическите поети — безсъвестен демагог.
	_Климена_ — майка на Фаетон.
	_Клиний_ — баща на атинския политически и военен деец Алкивиад.
	_Клит_ — пълноводен на Александър Македонски, негов спасител в битката при Граник.
	_Клото_ — най-старата от трите богини на съдбата, Мойрите; Клото, т.е. „Предачката“, преде нишката на човешкия живот.
	_Кодър_ — легендарен атически цар.
	_Колофон_ — един от дванайсетте най-големи йонийски града в Мала Азия.
	_Корибант_ — обожествен жрец на Кибела; вж Корибанти.
	_Корибанти_ — жреци на фригийската богиня Кибела.
	_Коринт_ — град, заемащ по-голямата част от Коринтския провлак и част от Пелопонес.
	_Кранион_ — публично място в Коринт.
	_Кратет_ (IV в. пр.н.е.) от Тива — философ — циник, ученик на Диоген.
	_Крез_ — последен цар на Лидия (560–546 г. пр.н.е.), прочут с приказните си богатства.
	_Кронос_ — титан, син на Уран и Гея; свалил от власт баща си, но и сам бил свален от сина си Зевс.
	_Ксант (1)_ — Друго название на р. Скамандър в Троада.
	_Ксант (2)_ — име на Ахилов кон-пророк.
	_Ксеркс_ — персийски цар, организатор на третия поход на персите срещу Елада; разбит в морското сражение при Саламин (480 г. пр.н.е.).
	_Лаерт_ — цар на остров Итака, баща на Одисей.
	_Лай_ — цар на Тива, баща на Едип.
	_Лакедемон_ — област в Южна Гърция, иначе: Спарта.
	_Лампсак_ — град в Мала Азия, на Хелеспонта.
	_Лахеза_ — една от Мойрите.
	_Леарх_ — син на Атамант от Ино, убит от баща си в пристъп на безумие.
	_Лебадия_ — град в Беотия.
	_Леда_ — съпруга на Тиндарей, майка на Кастор и Полидевк (вж. Диоскури), на Елена и Клитемнестра.
	_Лемнос_ — вулканичен остров в Егейско море, смятан за местопребиваване на бог Хефест.
	_Лета_ — „Река на забравата“ в подземното царство. Мъртвите пиели от нея, за да забравят земния си живот.
	_Лета_ (_Латона_) — съпруга на Зевс (преди Хера), майка на Аполон и Артемида.
	_Либия_ — Северна Африка, западно от Египет.
	_Ливан_ — планина във Финикия.
	_Лидия_ — държава в Мала Азия с главен град Сарди.
	_Лизимах_ — пълководец на Александър Македонски.
	_Лизип_ (IV в. пр.н.е.) от Сикион — скулптор.
	_Ликей_ — обществено място в източната част на Атина.
	_Линкей_ — един от аргонавтите, прочут с острото си зрение.
	_Ликорей_ — връх на планината Парнас.
	_Локсий_ — прозвище на Аполон.
	_Мавзол_ — цар на Халикарнас (377–353 г. пр.н.е.), комуто била издигната величествена гробница — Мавзолей.
	_Маратон_ — селище на източното крайбрежие на Атика, известно с морската битка между гърци и перси през 490 г. пр.н.е.
	_Марсий_ — фригийски силен, който дръзнал да се състезава с Аполон в музикално изкуство. Аполон го победил и за наказание го одрал.
	_Мая_ — дъщеря на Атлас, майка на Хермес.
	_Мегара_ — град на Коринтския провлак.
	_Медуза_ — чудовище, една от трите сестри горгони.
	_Мелеагър_ — син на калидонския цар Ойней; убил свирепия калидонски глиган.
	_Мелет_ — един от тримата Сократови обвинители пред съда.
	_Менелай_ — син на Атрей, брат на Агамемнон, съпруг на Елена.
	_Менип_ (III в. пр.н.е.) от Гадара — философ-циник, автор на сатири, недостигнали до нас.
	_Метимна_ — град на остров Лесбос.
	_Мидас_ — митически цар на Фригия, надарен със способност да превръща в злато всичко, до което се докосне.
	_Мидий_ — богат атинянин.
	_Милет_ — голям крайбрежен град в Кария (Мала Азия).
	_Милтиад_ — победител в сражението срещу персите при Маратон (490 г. пр.н.е.).
	_Минос_ — митически цар на Крит, син на Зевс и Европа, един от адските съдии (заедно с Еак и Радамант).
	_Мирон_ (V в. пр.н.е.) от Беотия — велик скулптор.
	_Митра_ — бог на слънцето у древните перси.
	_Мойри_ — три богини на човешката съдба: Клото („Предачката“), Лахеза („Богинята на жизнения жребий“) и Атропа („Неотвратимата“).
	_Мом_ — бог на критиката и насмешката.
	_Нарцис_ — син на речния бог Кефей; влюбен в себе си, той пренебрегнал любовта на нимфата Ехо и бил превърнат в цвете.
	_Немея_ — град в Арголида (Южна Гърция) с храм на Зевс.
	_Нестор_ — цар на Пилос, участник в Троянската война, прочут като сладкодумен оратор и мъдър съветник.
	_Нефела_ — първата жена на Атамант, майка на Фрикс и Хела.
	_Низа_ — планина, където Дионис прекарал детството си.
	_Ниоба_ — тиванска царица, дъщеря на Тантал, майка на дванайсет деца. Горда с тях, тя се държала непочтително към Лето, която имала само Аполон и Артемида. Последните отмъстили за майка си, като избили децата на Ниоба. Самата Ниоба се превърнала в каменна статуя.
	_Нирей_ — най-красивият сред ахейците, които участвали в Троянската война.
	_Нот_ — бог на южния вятър.
	_Одисей_ — цар на Итака, един от ахейските вождове, които участвали в Троянската война.
	_Озирис_ — върховен бог на египтяните.
	_Ойней_ — цар на Калидон, баща на Мелеагър.
	_Ойноя_ — град в Атика, на границата й с Беотия.
	_Олимп_ — планински масив в Северна Гърция, където според гръцката митология живеели боговете.
	_Олимпиада_ — македонска царица, съпруга на Филип II, майка на Александър Македонски.
	_Олимпия_ — местност в Елида (Южна Гърция), където били устройвани прочути игри.
	_Омир_ (IX в. пр.н.е.) — велик епически поет на древна Гърция, автор на поемите „Илиада“ и „Одисея“.
	_Орфей_ — митически певец от Тракия, съпруг на Евридика, заради която слязъл в подземното царство. Разкъсан от вакханките.
	_От_ — великан, брат на Ефиалт.
	_Паламед_ — син на евбейския цар Навплий, пребит с камъни под стените на Троя.
	_Пан_ — бог на горите, пасищата и стадата, изобретател на овчарската цафара.
	_Пангей_ — планина в Македония.
	_Парис_ — син на Приам. Отвлякъл спартанската царица Елена („Хубавата Елена“) и така причинил десетгодишната Троянска война.
	_Парнет_ — планина в Атика.
	_Патрокъл_ — герой от Троянската война, Ахилов приятел, убит от Хектор.
	_Партения_ — платина в Аркадия.
	_Пеласгикон_ — пространство откъм западната страна на атинския Акропол.
	_Пелей_ — цар на мирмидонците, баща на Ахил.
	_Пелопиди_ — потомци на Пелоп. Последният бил син на Тантал и баща на Атрей и Тиест.
	_Пелопонес_, т.е. „Остров на Пелоп“ — най-южната част на Балканския полуостров.
	_Пенелопа_ — дъщеря на Икарий, съпруга на Одисей.
	_Пентей_ — син на Ехион и Агава, цар на Тива, разкъсан от вакханките, задето се противопоставил на Дионисовия култ.
	_Пеон_ — бог-лечител, отъждествяван с Аполон.
	_Пергам_ — град в малоазийска Мизия.
	_Пердикас_ — пълководец на Александър Македонски.
	_Периандър_ — тиран на Коринт (625–585 г. пр.н.е.).
	_Перикъл_ (V в. пр.н.е.) — атински държавен деец.
	_Персей_ — син на Зевс и Даная, убил чудовището Медуза.
	_Персефона_ — дъщеря на Зевс и Деметра, царица на подземното царство.
	_Пиза_ — град в Елида (Южна Гърция).
	_Пиндар_ (522–442 г. пр.н.е.), от Тива, прочут поет-лирик.
	_Пиритой_ — син на Зевс от жената на Иксион.
	_Пирифлегетонт_ — „Пламтящата река“ в подземното царство.
	_Пирон_ (IV в. пр.н.е.) от Елида — основател на скептическата философска школа.
	_Питагор_ (VI в. пр.н.е.) от Самос — основател на философска школа в гр. Кротон (Южна Италия).
	_Питак_ (VII-VI в. пр.н.е.) от Митилена — политически деец, един от седемте мъдреци на древността.
	_Питиокампт_ — разбойник, убит от Тезей.
	_Питис_ — нимфа.
	_Платон_ (427–347 г. пр.н.е.) от Атина — основател на Академията.
	_Плутон_ — син на Кронос и Рея, брат на Зевс, бог на подземното царство; също: Андоней.
	_Плутос_ — бог на богатството.
	_Пникс_ — хълм в Атина, дето заседавало Народното събрание.
	_Пол_ — трагически актьор.
	_Полидевк_ — брат на Кастор, вж Диоскури.
	_Поликлет_ (V в. пр.н.е.) от Сикион — скулптор и строител.
	_Поликсена_ — дъщеря на Приам и Хекуба, принесена в жертва над гроба на Ахил.
	_Пор_ — индийски цар.
	_Посейдон_ — син на Кронос и Рея, брат на Зевс, бог на морските води.
	_Потос_ — син на Афродита, бог на любовната страст.
	_Праксител_ (IV в. пр.н.е.) — гръцки скулптор.
	_Приам_ — последен цар на Троя, баща на Хектор и Парис.
	_Приап_ — син на Афродита и Дионис, бог на мъжкото плодородие, изобразяван с голям фалос.
	_Прометей_ — титан, син на Япет и Климена (или Темида); откраднал огъня от боговете и го подарил на смъртните.
	_Протезилай_ — вожд на тесалийците, първият ахеец, който паднал убит под стените на Троя.
	_Протей_ — морско божество, което притежавало способността да се превъплъщава.
	_Прузий_ — цар на Витиния (в Мала Азия).
	_Птолемей_ — наречен Филаделф, цар на Египет (от 285 до 247 г.).
	_Рея_ — дъщеря на Уран и Гея, майка на Зевс, Посейдон и Плутон.
	_Родос_ — остров край югозападния бряг на Мала Азия.
	_Сабазий_ — тракийско-фригийски бог, отъждествяван с Дионис.
	_Салмоней_ — син на бог Еол. Одързостил се да наподобява мълнията и гръмотевицата, поради което Зевс го поразил и запратил в Тартара.
	_Сарданапал_ — цар на Асирия.
	_Сатир_ — трагически актьор.
	_Селевк_ — пълководец на Александър Македонски, основател на Сирийската монархия и пръв неин цар (312–281 г. пр.н.е.).
	_Селена_ — богиня на Луната, сестра на Хелиос.
	_Семела_ — дъщеря на Кадъм, майка на бог Дионис.
	_Сидон_ — град във Финикия.
	_Сизиф_ — цар на Коринт, осъден в подземното царство да тласка по нагорнище грамаден камък, който винаги се изплъзвал от ръцете му и политал надолу по склона.
	_Сикион_ — град в североизточен Пелопонес.
	_Скирон_ — разбойник, убит от Тезей.
	_Синопа_ — град в Пафлагония, разположен на Евксинския понт (Черно море), родно място на философа Диоген.
	_Сириус_ — съзвездие, назовано „Голямото куче“.
	_Сократ_ (469–399 г. пр.н.е.), от Атина, философ, учител на Платон.
	_Солон_ (VII-VI в. пр.н.е.) — атински държавник и поет, един от седемте мъдреци на древността.
	_Спарта_ — главен град на областта Лакония (в Южна Гърция).
	_Стикс_ — „Ужасната река“ в подземното царство.
	_Стоа_ — като нарицателно име: галерия с колони, портик; като собствено име: Стоа Пойкиле, т.е. „Пъстрата галерия“ в Атина, където Зенон, основателят на стоицизма, водил своите преподавания.
	_Стратоника_ — дъщеря на Дометрий Полиоркет, съпруга на Селевк, а впоследствие — на Антиох.
	_Сципион_ — Публий Корнелий Сципион Африкански Стари (ок. 235–183 г. пр.н.е.) — римски пълководец, участник във Втората пуническа война, победител на Ханибал.
	_Таврика_ (_Таврида_) — страна на таврите, дн. Кримски полуостров.
	_Тайгет_ — планина в Пелопонес.
	_Талес_ (VII-VI в. пр.н.е.) от Милет — философ от йонийската: школа, един от седемте мъдреци на древността.
	_Тамирис_ — тракийски певец, който дръзнал да се мери с музите по-певчески дар; за наказание бил ослепен.
	_Танаис_ — река в Скития, дн. Дон.
	_Тантал_ — фригийски цар, в подземното царство осъден на вечен глад, задето разгласил божествени тайни.
	_Тартар_ — пространство под ада, където Зевс запратил титаните.
	_Тегея_ — град в Аркадия (Южна Гърция).
	_Тезей_ — митически цар на Атина, победител на разбойници, унищожител на чудовища.
	_Телеф_ — син на Херакъл, цар на Мизия.
	_Темида_ — дъщеря на Уран и Гея, богиня на справедливостта и правосъдието.
	_Темистокъл_ (VI-V в. пр.н.е.) — атински военен и държавен деец.
	_Тенар_ — нос на южния край на Пелопонес (дн. Матапан).
	_Терсит_ — ахейски войник, участник в Троянската война, прочут грозник.
	_Тетида_ — морска богиня, майка на Ахил.
	_Тива_ — главен град на областта Беотия (в Средна Гърция), прочутата „седмовратна“ Тива.
	_Тир_ — морски град във Финикия.
	_Тирезий_ — тивански прорицател.
	_Тиро_ — дъщеря на Салмоней.
	_Титий_ — гигант, запратен от Аполон и Артемида в подземното царство.
	_Титон_ — фригийски цяр, съпруг на Зората, която му измолила от боговете вечен живот, но не и вечна младост.
	_Тритогения_ — епитет на Атина Палада.
	_Тритон_ — морско божество, син на бог Посейдон.
	_Троада_ — област в Северозападна Мала Азия с главен град Троя.
	_Троя_ — главен град на областта Троада (в Мала Азия).
	_Фаетон_ — син на Хелиос и Климена. Поради неумение да управлява слънчевите коне предизвикал световен пожар.
	_Фаон_ — любимец на богиня Афродита.
	_Фарос_ — остров близо до Александрия с прочут маяк от времето на Птолемей Филадрлф (царувал от 285 до 247 г.).
	_Федър_ — приятел на Сократ.
	_Фидий_ (490–432 г. пр.н.е.) — прочут гръцки скулптор.
	_Филака_ — град в Тесалия.
	_Филип II_, цар на Македония (359–336 г. пр.н.е.) — баща на Александър Македонски.
	_Финей_ — тракийски нар, осъден от боговете на вечен глад: крилатите харпии омърсявали храната му или я изтръгвали из ръцете му.
	_Фокион_ (IV в. пр.н.е.) — атински политически и военен деец, поддръжник на промакедонска линия.
	_Фолоя_ — планинска област в Пелопонес.
	_Фригия_ (или Голяма Фригия) — област във вътрешна Мала Азия.
	_Фрикс_ — син на цар Атамант и Нефела, брат на Хела. За да се спасят от мащехата си, двете дена побягнали на златорунен овен. При това бягство Хела загинала, падайки в протока, наречен на нейно име „Хелеспонт“.
	_Фтиотида_ — област в Тесалия (Северна Гърция).
	_Халикарнас_ — град в малоазийската област Кария.
	_Ханибал_ (249 или 247–183 г. пр.н.е.) — син на Хамилкар, картагенски пълководец.
	_Харита_ — богиня на прелестта, съпруга на бога-ковач Хефест.
	_Харити_ — божества на красотата и радостта, лат. Грации (Gratiae).
	_Хармид_ — вуйчо на философа Платон.
	_Харон_ — лодкар в подземното царство, който превозвал душите на мъртвите.
	_Хеба_ — богиня на младостта, дъщеря на Зевс и Хера, съпруга на Херакъл след обожествяването му.
	_Хезиод_ (IX в. пр.н.е.) — епически поет от Беотия, автор на поемите „Дела и дни“ и „Теогония“.
	_Хеката_ — първоначално — богиня от подземното царство, по-късно — богиня на Луната.
	_Хектор_ — син на Приам и Хекуба, защитник на Троя, убит от Ахил.
	_Хекуба_ — троянска царица, съпруга на Приам, майка на Хектор и Парис.
	_Хела_ — сестра на Фрикс.
	_Хелеспонт_ — протокът, който свързва Пропонтида (Мраморно море) с Егейско море; дн. Дарданели.
	_Хеликон_ — планина в Беотия (Средна Гърция), посветена на Аполон и музите.
	_Хера_ — дъщеря на Кронос и Рея, сестра и съпруга на Зевс.
	_Херакъл_ (_Херкулес_) — син на Зевс и Алкмена, герой, извършил дванайсет прочути подвига.
	_Хермафродит_ — син на Хермес и Афродита, двуполово същество.
	_Хермес_ — бог-вестител на олимпийските богове; същевременно — бог от подземното царство, водител на душите на мъртвите.
	_Хефест_ — бог на ковашкото изкуство.
	_Хефестион_ — любимец на Александър Македонски.
	_Хименей_ — бог на брака.
	_Химера_ — чудовище с глава на лъв, тяло на коза и опашка на змия.
	_Химерос_ — бог на любовното желание.
	_Химет_ — планина в Атика.
	_Хиос_ — остров край йонийския бряг на Мала Азия.
	_Хипербол_ — атински политически деец от времето на Пелопонеската война.
	_Хирон_ — кентавър, учител на Ахил.
	_Хор_ — египетски бог, син на Озирис и Изида.
	_Хори_ — богини на годишните времена и времето.
	_Хризип_ (280–207 г. пр.н.е.) — философ, представител на стоицизма.
	_Цербер_ — чудовищно куче, което пазело вратата на подземното царство.
	_Язон_ — предводител на аргонавтите в похода им за златното руно.
	_Ясион_ — любимец на богиня Деметра.
	_Япет_ — титан, баща на Прометей.

>	За превода и изданието

	Книгата, която читателят държи в ръцете си, съдържа дванайсет диалога на Лукиан. Изборът се основава на съображения относно идейната и художествената значителност на произведенията.
	Предлаганият превод има за основа гръцкия текст от изданието Luciani Samosatensis Opera ex recensione Guilielmi Dindorfii, Graece et Latine cum indicibus, Editio altera emendatior, Parisiis MDCCCLXXXIV. В отделни случаи са допускани отклонения от това издание, за да се възприемат четения, предлагани от други. Редът на диалозите в нашето издание следва този на току-що посоченото парижко издание.
	Някои преводачи смятат за нужно да съпровождат известни места из Лукиановия текст със собствени ремарки. В настоящото издание тази практика не намира приложение. Когато една реплика се състои от части, отправяни последователно към различни участници в диалога, думите, които се отнасят към едно лице, се отделят от думите, които се отнасят към друго, чрез тире.
	Преводачът сметна за целесъобразно да не пояснява собствените имена в Бележките, тъй като подобно нещо би утежнило последните и би затруднило четенето. Това се налага още от факта, че едно и също име, което се нуждае от пояснения, се среща не само в едно съчинение. По тази причина пояснения към собствените имена се дават в един Именен показалец. В този Показалец не са включени имената на измислените герои. Не са дадени също така имената на действителни личности, които Лукиановият текст достатъчно изяснява. Що се отнася до поясненията в Именния показалец, те са по възможност кратки и свързани със съдържанието на творбите, в които се намират.
