>	Предговор

	Малки читатели (или слушатели — ако не сте дорасли да четете сами), ето ви още една книжка с приказки за животни. Написал я е преди почти цял век английският писател Ръдиърд Киплинг. Той обичал много да пътува и в книгите си разказвал за живота в Индия, Африка и други далечни части на света. Писал е за възрастни и за деца. И не се знае с кои книги е по-известен днес. Май че с тези за деца. Една от тях е сега пред вас. Английското й заглавие е „Приказки точно така“, защото, преди да ги напечата, писателят ги разказвал на двете си дъщерички и на малкия си син, а те, като ги научили наизуст, искали татко им да им ги разказва без да ги изменя — винаги „точно така“. Приказките са, то се знае, весели, но са свързани с една голяма скръб в живота на писателя: при едно пътуване с параход през Атлантическия океан (точно това, за което се говори в стихотворението „50 Север — 40 Запад“) Ефи (Жозефина), първата негова рожба, се разболяла и лекарите не успели да я спасят. Затова тук-таме в книжката — особено в приказките и стихотворенията за Тефи и Тегумай — се чувства мъката на бащата по загубеното му „Безценно съкровище“… Приказката за това как били създадени буквите и стихотворенията след приказките за кожата на носорога и за рака, който си играел с морето, трябваше да се изменят доста, защото иначе не ставаха на български. Дано въпреки това книжката ви се хареса, както от десетки години се харесва на малките читатели (и слушатели) от целия свят.
@	преводачът,
@	който ви завижда,
@	че за пръв път ще я прочетете

>	{text:24846}

>	{text:24847}

>	{text:24848}

>	{text:24849}

>	{text:24850}

>	{text:24851}

>	{text:24852}

>	{text:24853}

>	{text:24854}

>	{text:24855}

>	{text:24856}

>	{text:24857}
