	<!--AUTOHIDE-->
>
	SF Трилър — първото наше периодично издание за остросюжетна литература е в ръцете ви, драги читатели. Убедени сме, че то ще стане необходимост не само за онези, за които трилърите са се превърнали в наркотик, не само за „мъжа-полумомче и момчето-полумъж“ и за всички любители на фантастиката, на все още редките у нас „фентъзи“, „героична фантастика“ и политическата „екшън“ литература, но и за всички, за които е достъпна странната тръпка, предизвикана от този характерен за края на XX век вид литература. Ще се стараем веднъж месечно, а в бъдеще и по-често, да ви представяме неизвестни (а понякога и забравени) произведения на автори от целия свят. Разбира се, за това може да помогне и абонаментът, който носи сигурност и за вас и за нас.
	Първият брой на „Трилър“ е посветен на военната фантастика — и само за три часа можете да се убедите, че тя е не само завладяваща и държаща в напрежение, но и дълбоко хуманна…

>	{text:17189}

>	{text:17190}

>	{text:27403}

>	{text:27404}

>	Авторите

	__Фред Т. Саберхаген.__ Роден 1930 г. Автор на статията „Научна фантастика“ в Британската енциклопедия. Първият му роман е „Златните хора“ — 1961, космическа опера. Най-добре е известен със серията за берсерките — „Берсерк“ — 1967. „Брат-убиец“ — 1969. „Планетата на берсерките“ — 1975. Серията е комбинация от космическа опера и разсъждения за природата на човешкото общество, в междузвездния конфликт между човека и берсерките — огромни бойни машини, жестоки и отмъстителни към всички форми на органичен живот.
	__Уолтър М. Милър, младши.__ Роден 1922 г. Американски писател, чието огромно влияние върху фантастиката е в странен дисонанс с малкото написани от него произведения. През 1955 г. печели наградата Hugo за малка новела. Най-известната работа на У.М. Милър е „Кантата за Лейбовиц“ — 1955, един от малкото опити в научната фантастика да се третира официалната религия. Лейбовиц — учен-физик от 20-ти век основава нова религия, за да спаси знанията на човечеството от ядрената катастрофа. Едно хилядолетие по-късно тази религия идва в конфликт с надигащата се отново научна мисъл.
	__Уилям Тен.__ Псевдоним на американския писател Филип Клас, роден 1920. Първият му сборник „За всички възможни светове“ се появява в 1955 г. и в него се описват реконструирани от хора андроиди, използвани в първите редици на една безмилостна междузвездна война. По-нататък се появяват сборниците „Човешки ъгъл“ — 1956, „Време в аванс“ — 1958, „Седемте пола“ — 1968, „Квадратният корен на човека“ — 1968. Като повечето истински сатирици У. Тен е песимист.
	__Майкъл Е. Хамилтън.__ Освен автор на SF е бил президент на малка компания, антрополог и политик. Основни теми във фантастиката му са парадоксите на времето, еротиката и приключенията. Най-типичното му произведение е „Нищо по-опасно от една амазонка“. Носител на SF награди. Автор на футурологични етюди.
