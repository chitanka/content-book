	{file:50419}


>	Алън Брадли и неговата Флавия

	{img:bradley.jpg}
	Старо провинциално имение някъде в Англия — годината е 1950-а. Необикновено момиче на име Флавия де Лус с ексцентричен баща и две досадни сестри. Изоставена химическа лаборатория, в която не влиза никой друг, освен Флавия — там тя се отдава на своето любимо занимание — забъркването на отрови.
	Това е светът на Флавия де Лус — литературното творение на канадския писател Алън Брадли, превърнало се в истинско явление в криминалната проза. Първата книга от поредицата — „Сладкото на дъното на пая“ прави Алън Брадли световноизвестен автор на детективски истории и му донася множество авторитетни награди. Само въз основа на първата глава и резюме на съдържанието той успява да продаде правата за издаването на романа в Канада, САЩ и Великобритания и е удостоен с наградата „Дагър“ на Асоциацията на авторите на криминални романи за най-добър дебют през 2007 г.
	До края на 2012 година поредицата за Флавия де Лус наброява пет книги, четири от които са издадени и в България, Макар да е само на единайсет години, очарователната Флавия не отстъпва по нищо на героите от златната ера на криминалния жанр като Шерлок Холмс, мис Марпъл и Еркюл Поаро.
