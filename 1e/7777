	{file:37044}

>	За авторите

	От 1990 г. насам, когато „Колелото на времето“ на Робърт Джордан изригна на света с първата си книга, „Окото на света“, над четирийсет милиона читатели на над трийсет езика очакват финалните сцени на тази изключителна сага.
	След кончината на Робърт Джордан през 2007 г. всички се опасяваха, че тези заключителни сцени никога няма да бъдат написани. Но Брандън Сандърсън, утвърденият автор в жанра фентъзи, се притече на помощ, за да довърши шедьовъра по бележки и частично съставени от Джордан текстове. След „Буря се надига“ и „Среднощни кули“ сега Сандърсън пресъздава визията на Робърт Джордан за финала на поредицата.
	Редактирана от вдовицата на Джордан, редактор на всички негови книги, „Спомен за светлина“ ще зарадва, възхити и удовлетвори легионите читатели на Джордан.


	Робърт Джордан е роден през 1948 г. в Чарлстън, Южна Каролина. Започва да пише от 1977 година и продължава до смъртта си на 16 септември 2007 г. Автор на световната бестселър поредица „Колелото на времето“.
	Брандън Сандърсън е роден през 1975 г. в Линкълн, Небраска. Автор е на над тринадесет романа в жанра фентъзи. Живее със съпругата и децата си в Юта.
