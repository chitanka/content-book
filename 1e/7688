	Трюгве Гюлбрансен (1894–1962) е един от най-значимите норвежки класици. Непосредствено преди Втората световна война той е четвъртият най-продаван автор в света благодарение на трилогията си „Бьорндал“, включваща романите „Отвъд пеят горите“, „Полъх от Планината на мъртвите“ и „Път заобиколен няма“ (1933–1935), които още тогава са преведени на повече от 30 езика и продадени в 12 млн. екземпляра. Трилогията е включена в специална селекция на Белия дом (САЩ) с най-доброто от съвременната литература.
	В едно трудно време, когото новото прониква бавно в стария консервативен свят, благодарение на интелекта и предприемчивостта си семейство Бьорндал натрупва земи и богатства. Съседите им мислят, че е опасно да си имаш вземане-даване с тях, но мъжете Бьорндал са силни, смели и честни, макар и нерядко сурови хора. Сплетните, завистта и злото стават неизменна част от живота на семейството. Но това не пречи на Бьорндал да търси любовта и да постъпват така, както диктува съвестта им, за да устоят на превратностите на времето и съдбата, да открият смисъла на живота и да прозрат във вечността.

	{file:36740}
