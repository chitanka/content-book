>	За авторите

	Тандемът Рьоне Госини и Жан-Жак Семпе стои зад едни от най-успешните проекти за деца и тийнейджъри в световен мащаб. Подвизите на малкия Никола` и неговите щури съученици покориха сърцата на милиони малчугани. Рьоне Госини разказва истории, които са възпитателни за децата, живеещи в свободни общества, а находчивите карикатури на Жан-Жак Семпе развеселяват и придават чар на четенето като преживяване.
	Жан-Жак Семпе е роден на 17 август 1932 г. в Бордо. По-скоро слаб ученик, изключен за лошо поведение от „Колеж модерн“ в Бордо, той сменя различни професии: момче за всичко при един търговец на вино, ръководител в детски летен лагер, помощник в кантора. През 1951 г. продава първата си рисунка на вестник „Сюд-Уест“. Срещата му с Госини съвпада с началото на светкавична кариера като „вестникарски карикатурист“. С малкия Никола` създава незабравима галерия от портрети на ужасни хлапета, населяващи въображението ни до ден-днешен.
	Рене Госини е роден на 14 август 1926 г. в Париж. Кариерата си започва в Ню Йорк. Когато се връща във Франция в началото на петдесетте, изпод перото му се раждат цяла поредица легендарни герои; Госини замисля приключенията на малкия Никола` заедно с Жан-Жак Семпе, като изобретява детски език, който става причина малкият палавник да се прочуе по света. След това Госини създава Астерикс заедно с Албер Юдерзо. Успехът на малкия гал е феноменален. Приключенията на Астерикс, преведени на 107 езика и диалекта, са сред най-четените произведения по света. Гениален сценарист, в приключенията на малкия Никола`, дяволито момченце, което върши пакости с подкупваща наивност, Госини достига върха на своя талант. Това го кара да каже:
C>
	„Изпитвам особена нежност към този герой.“
C$

	{file:40006}
