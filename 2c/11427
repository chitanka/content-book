	{text:50142}

	{file:50143}

>	Биографична справка за преводачката

	Родена в артистично семейство в малкото бяло градче Попово.
	Възпитаничка на Английската гимназия в Русе.
	Завършила Софийския университет като редовна студентка с нередовно присъствие на лекции поради куп други по-приятни занимания като стаж в БТА, отглеждане на дете, преводи на филми и книги и преподаване на английски.
	От 1993 г. — за добро или лошо — работи в радио „Свободна Европа“.
	Зодия Телец — окото й винаги забелязва златната паричка сред купищата алпака.
	Много контактна. Няма качества (нито амбиции) на лидер. Обича да работи в екип и да изнемогва от работа. Страда от безсъние, което я прави много удобна за изпълнение на всякакви експресни преводи по всяко време на денонощието. (Моля, не прекалявайте!)
	Обича да превежда поезия, разкази с неочакван край, филми, които разплакват, сериали с много каламбури и комедии, които отначало възприемаш като драма и в крайна сметка се оказват драма.
	Изключително влюбчива в героите на своите преводи (Йехуди Менухин, Дейвид Атънбъроу, Рене Артоа от „Ало, ало!“, Балки и Лари от „Съвършено непознати“, героите от „Приятели“, „Женени с деца“…).
	Разчупвайки клишето за омъжената жена, има един талантлив съпруг и един обикновен прекрасен син.
