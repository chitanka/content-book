>	{text:50352}

>	{text:50353}

>	{text:50354}

>	{text:50355}

>	{text:50356}

>	{text:50357}

>	{text:50358}

>	{text:50359}

>	{text:50360}

>	{text:50361}

>	Бележки за авторите

	_Артур ван Схендел_ (1874–1946) е най-големият нидерландски писател от първата половина на XX век. Поет, новелист, романист. Ранните му произведения — романите „Влюбеният бродяга“ (1904), „Заблуденият бродяга“ (1907) — дават щедра дан на романтизма, рисувайки хората, живеещи в света на мечтите и несбъднатите илюзии, далеч от прозата на действителния живот. Новият етап в творчеството на Схендел, станал завой към реализма, започва с неговата христоматийно известна книга „Фрегатата «Йохана-Мария»“ (1930). След нея следват романите „Човек на вода“ (1933), „Холандска драма“ (1935), „Светът е празник на танца“ (1938), сборникът легенди и сказания „Моят господар Оберон“ (1940). След Втората световна война написва поемата си „Нидерландци“ (1945), възпяваща с любов природата и родния език, освободената от игото на нацистите страна. Посмъртно излиза автобиографичната му книга „Преминаващи сенки“ (1946).


	_Йеф Ласт_ (1895) е известен холандски поет и прозаик. Като обикновен моряк е обиколил много континенти и страни, взел е участие в испанската революция през 1937 г. на страната на бранещия свободата си народ. Той е учен-филолог, познавач на китайския език и древната китайска литература. Литературна известност му създава книгата „Зюдерзее“ (1934). След нея следват сборник морски разкази „Пред мачтата“ (1935), книга за нова Индонезия — „Такава видях Индонезия“ (1956), — детската книга „Приключенията на двама балтийски малчугани“ (1972).
	Разказът „Двамата братя“ е взет от сборника „Пред мачтата“.


	_Ян Слауерхоф_ (1898–1936). Известен холандски писател-романтик. Автор на поеми, лирични стихотворения, новели и романи. Обиколил е едва ли не целия свят като корабен лекар и с впечатленията си е обогатил своето разнообразно творчество. Негови са сборниците стихотворения „Архипелаг“ (1923), „Светлина и сенки“ (1926), „Елдорадо“ (1928), „Солеарес“ (1933) и „Честният гроб на моряка“ (1930). Новелите му са не по-малко музикални и лирични, отколкото стиховете му са написани главно по мотиви на легенди: „Островът на пролетта“ (1930) и „Пяна и пепел“ (1930), откъдето е взета новелата „Последният рейс на «Ниборг»“. В романа си „Забранено царство“ (1932) в причудливо преплитане на измислица и действителни факти той възпява великия португалски поет Камоенс. А в романа „Живот на земята“ (1934) са описани кошмарните съновидения на пушачите на опиум.


	_Ана Бламан_ (1906–1960) (псевдоним на Йохана Петронели Фрехт) е крупен представител на психологическия реализъм в съвременната нидерландска литература. На нейното перо принадлежат редица реалистични романи, в които тя с педантична точност прави анализ на нюансите в душевното състояние на героите си — самотници, опитващи се да противопоставят на фалшивия буржоазен морал своя изискан, пълен с напразни илюзии душевен свят. Романите „Жената и приятелят“ (1941), „Самотни приключения“ (1948), „Не на живот, а на смърт“ (1959), „Проигралите“ (посмъртно, 1961) и сборниците с разкази „Рам Хорн“ (1951), „Цял ден“ (1957), откъдето е взет разказът „Плувецът“, съставят нейното значително художествено творчество.


	_Хейн Фабер_ е роден през 1904 г. в една от областите на Фризландия. Фризки писател, журналист, литературовед, активен участник в движението за развитие на културата на фризкото население на неговия роден език. На перото му принадлежат много разкази из живота на обикновените хора на Фризландия, главно рибари и селяни. Известен е и романът му за юноши „Минало“ (1950).


	_Шурд ван дер Схааф_, известен като автор на къси разкази, е роден през 1906 г. във Фризландия. През 1940 г. е публикуван неговият криминален роман „Тайната на голямото колело“. Сатиричната хроника из живота на селяните „Аббингвалд“ е излязла през 1949 г. Популярна е и реалистичната му повест „Чудесното лято на Юрита Юнгема“ (1957).
