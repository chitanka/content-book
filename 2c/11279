	{file:49910}


>
	__Холи Блек и Касандра Клеър__ се запознават преди десет години, на първата среща на Холи с читатели. Оттогава двете са добри приятелки и споделят (заедно с всичко останало) любовта си към фентъзи жанра — от епичните сражения във „Властелинът на пръстените“ през мрачните разкази за приключенията на Батман по улиците на Готъм, та до битките с мечове и лазери в „Междузвездни войни“. С „Магистериумът“ Холи и Касандра решават да създадат свой собствен свят за герои и злодеи, своя история за доброто и злото и за величието, което носиш независимо дали искаш, или не.
	Холи е автор на „Хрониките на Спайдъруик“ и носител на награда „Нюбъри“. Каси е автор на епоса за Ловците на сенки, който включва поредиците „Реликвите на смъртните“ и „Адски устройства“. И двете живеят в Западен Масачузетс, на около десет минути път една от друга. Това е третата им книга за Магистериума след „Железният изпит“ и „Медната ръкавица“.
