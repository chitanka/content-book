>	{text:38578}

>	Александър Драганов

	Александър Драганов е роден на 10.10.1984 година в град София. Завършва средно образование в Националната гимназия за древни езици и култури „Константин Кирил Философ“ и е бакалавър по културология на Софийския университет „Св. Климент Охридски“.
	Запалва се от невръстна възраст по фентъзито, след като прочита романа „Билбо Бегинс или дотам и обратно“ на Дж. Р. Р. Толкин, като страстта му към жанра се запазва и до днес. Започва да пише още в училище, а първият му публикуван разказ е „Кошмар сред руините“ в списание „Фентъзи фактор“ (2001 г.). Във „Фентъзи фактор“ започва да пише разкази по светът за ролеви игри Магландиум, като негови произведения са „Пламъци от ада“, „За славата на светлината“ (в списанието), „Старият храм“ (в сборника „Замъкът на престола“). През 2003 година участва в сборника „Звяр незнаен“ с разказа „Мечтата на стария рицар“. Участвал е и в риалити романите на радио София „Стражите на съзвездие Пентаграм II: Семената на покварата“ и „Коварна Варна III“. Лауреат на престижната награда „Златната Руна“ през 2006 г. за особени заслуги в областта на фентъзито.
	През 2007 година издава първата си самостоятелна книга „Перлата на феникса“, начало на поредицата „Хрониките на Ралмия“. Останалите части от сагата, както и други произведения на автора, могат да се намерят във фентъзи портала „Цитаделата“ — www.citadelata.com.
	Освен на художествена литература, Драганов е автор още на огромен брой статии, публикувани най-вече в „Цитаделата“, но също така и в издания от периодичния печат като „Християнство и култура“, „Гласове“, „Фентъзи фактор“. Превеждал е от английски изтъкнати фентъзи автори като Р. А. Салваторе, Рик Риърдън и Касандра Клеър.
	От училище се занимава и с клубна дейност, като през 1999 година основава училищен фентъзи клуб „Дракон“ в НГДЕК, а през 2001 година е сред първите членове на Националния Клуб за Фентъзи и Хорър „Конан“. От 2003 година до днес той е председател на НКФХ.

>	{text:38579}

>	{text:38580}

>	Бранимир Събев

	Бранимир Събев е роден на 16 септември 1981 г. в гр. Свищов. Завършва магистратура „Финанси“ към Стопанска Академия „Д. А. Ценов“ в родния си град, след което завършва и втора магистратура, „Журналистика в печатните медии“ към Софийски Университет „Св. Климент Охридски“. Започва да пише от 2001 г. През май 2007-а печели първо място в националния литературен конкурс на Софийския Университет и фондация „Св. Климент Охридски“ за криминалния разказ „Арлекин“. Няколко месеца по-късно взема приза за трето място в раздел белетристика на литературния конкурс на Шуменски Университет „Еп. Константин Преславски“ за разказите „Видеокасети“, „Дамско хапче“ и „На военна комисия“. Това е и годината, когато неговият разказ „Към Ада“ е отличен е поощрителна награда за много добро представяне в бургаския конкурс „Изкуство против дрогата“. През месец май 2010 грабва за втори път голямата награда в конкурса на Софийския Университет за своя разказ „Човекът, който обичаше Стивън Кинг“, с което става единственият, печелил два пъти престижния приз. Отличен е и с награда в Копнежа на Фондация „Човешката Библиотека“ за есе на тема „Книгите, които ме промениха“. Негови публикации присъстват в официозите в родния Свищов — „Дунавска Зора“, „Дунавско Дело“, „Алма Матер“. Автор на сборника с хорър разкази „Хоро от гарвани“ и на The Dark Corner, един от най-престижните читателски блогове в България. Негови творби са отпечатвани в сп. „Terra Fantastica“, в-к „Телескоп“, „Литературен вестник“, присъстват в сборниците „Антология Буквите 2004“, „Литературно ателие 2007“, „Златен Кан 2009“. Чест гост в риалити романите, излъчвани всяка неделя от 16 часа по радио „София“, участвал до момента в пет от тях. Пише ревюта на книги за културния портал Словеса — www.slovesa.net.

>	{text:38581}

>	Васил Мирчев

	Васил Мирчев младши е студент по драматургия в НАТФИЗ. От малък списва статии във вестник за компютри „Интро“. По-късно, завършвайки 105-о СОУ Атанас Далчев (2006), той се ориентира към писането, след като прочита голям брой творби фентъзи и фантастика. Вдъхновен от жанра, с приятели започва да пише разкази и статии и така основава сайта за фентъзи литература „Цитаделата“.
	По-късно, вече като студент по драматургия, през 2008 година участва като жури в международния фестивал за радио и телевизия в Русе. В момента работи като сценарист в предаването „Ателие: Студентско предаване за изкуство, медии и култура“, което показва предимно млади хора. Списва мултикултурния блог за кино и изкуство:
	http://8milimetra.wordpress.com/
	Първият му публикуван разказ е „Неволите на един студент“ в студентското списание „Колега“. Автор на няколко сценария, писал е за късометражни филми, в някои от които участва и като актьор.

>	{text:38582}

>	Иван Димитров

	Иван Димитров е на 29 години, роден в град София. Съосновател е на фентъзи и хорър клуб „Конан“. Автор е на статии за компютърни игри, софтуер и хардуер в списание „Computer“. Издава първата си книга през 1998 г. — книгата игра „Господарят на душите“ под псевдонима Айвън Фогър. Автор е на редица фентъзи, хорър и киберпънк разкази. Участва в антологиите „Точка на пристигане“, „Звяр незнаен“ и „Замъкът на престола“. Емблематични негови разкази са „Очи в стъкленица“, „Душа в системата“, „Нощният град“, „Кутията на Пандора“, „Късче огледало“ и „Тайната на черната стомана“. Съавтор е във втората българска ролева игра „Приключение с меч и магия“. Участва в радио-риалити романа „Стражите на съзвездието Пентаграм“.

>	{text:38583}

>	Станьо Желев

	Станьо Желев е роден на 16.09.1995 г. в град София, ученик девети клас в Американския Колеж. Почитател на фентъзито и фантастиката от ранна детска възраст, след като прочита „Хари Потър и Философския камък“. Печели награда „Фен на Годината 2009“ от Националния Клуб за Фентъзи и Хорър „Конан“. „Магьосникът и неговата сянка“ е първият му публикуван разказ.

>	{text:38584}

>	Яна Маркова

	Яна Маркова е родена на 03 юни 1981 г. в София. Завършва „Славянска филология“ в СУ „Св. Климент Охридски“. В момента е преводач на художествена литература от английски език — нейни са преводите на „Намисли си 4исло“ от Джон Вердън, както и „Страна на сенките“ и „Тъмен пламък“ (трета и четвърта част от поредицата „Безсмъртните“ на Алисън Ноел). Започва с фен преводи във форум:
	http://themortalinstruments.forumotion.net/

>	{text:38585}
