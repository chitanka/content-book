>
P>
	Тази книга за тебе е, мило дете,
	най-послушно от всички дечица.
	В нея има пет приказки — по една за петте
	пръста на твойта ръчица.

	И така, да започнем! Виж в бялото как
	нещо мярка се там, зад шубрака.
	Туй е първата приказка — тя дава ти знак,
	че вече не може да чака!

	А каква е таз смешна
	опашка в раница,
	ще разбереш на
	осмата страница.
P$

>	{title:38600}
:38	{img:meterolog_elenche.png}
:507	{img:buriq.png}
>>	{file:38600}

>
P>
	А след първата приказка, цяла във сняг,
	иде втората, сънно-сънлива,
	която разказва за Огито как
	уж заспива, а все не заспива.

	Ето го тука в
	свойто креватче.
	Сънчо му чука,
	той не чува обаче.
	(Но такава почти
	си картинка и ти,
	когато всички
	заспали са вкъщи,
	а ти блещиш очички,
	караконджоло същи!)
P$

>	{title:38601}
:41	{img:dqdo_i_ogi.png}
:434	{img:kengura.png}
>>	{file:38601}

>
P>
	Вече Огито спи. Всичко значи е в ред.
	Но тез ноти какви са, позна ли?
	Туй е третата приказка. Със златен тромпет
	тя изпраща ти нощни сигнали.

	А това е лъжата,
	виж каква е космата
	и как нещо ти вика
	и се плези от плика!
	(Но макар да се плези
	и да скача така,
	знай: и тя е от тези
	с много къси крака.)
P$

>	{title:38602}
:98	{img:svetlio_i_kuche.png}
:145	{img:poshtenska_kutiq.png}
:509	{img:k_ta.png}
>>	{file:38602}

>
P>
	Досънуване, Светльо! Тромпетният звук
	стихва в сънната златна алея.
	И четвъртата приказка почва оттук —
	ето Росето влиза във нея.

	Тук то уж разговаря
	с пожарникаря.
	А пък той е пак то!
	Как така и защо?
	Щом отговор трябва ти,
	влез в лунната стая
	и ще видиш там работи,
	и по-чудни от тая!
P$

>	{title:38603}
:40	{img:rosi_telefon.png}
:268	{img:rosi_kotka_mishki.png}
>>	{file:38603}

>
P>
	Сбогом, старо пиано с раздрънкан клавиш!
	Сбогом, гости във лунни воали!
	Вече петата приказка почва и виж,
	морски вятър косата ти гали.

	Там в морето две глезли
	до глезени влезли,
	пищят и крещящ
	по-навътре не щат…
	Цялата смяна
	си умира от смях,
	само нашта Лиляна
	не поглежда към тях.
	Отгатни, какво иска
	и где бърза така,
	като знаеш, че стиска
	пет стотинки в ръка?!
P$

>	{title:38604}
:2	{img:lilito.png}
:51	{img:lilito_v_moreto.png}
:190	{img:lilito_mida_hrili.png}
>>	{file:38604}

>
P>
	И така с тази случка край морския бряг
	петте приказки свършиха вече:
	пиана, сънни стаи, жълти есени, сняг —
	всичко, всичко се стапя далече…

	Но гледай ги, ето,
	подсмърча мечето,
	котараци и мишки
	те изпращат с въздишки,
	кенгурутата плачат,
	бърше сълзи кълвачът…
	Кой, кажи ни, е смятал, че
	тъй ще свършим, с тъга?
	Затова ти, приятелче,
	обещай им сега,
	че за сълзи и смях
	ще бъдеш със тях
	поне докогато ръчицата
	ти е колкото таз на корицата!
P$
