>
	Силвия Дей е световнопризнат автор на повече от десет романа, оглавявали класациите на New York Times и USA Today. Преди да се посвети изцяло на литературата, американската писателка трупа опит в крайно любопитни и разнообразни поприща — от работа в увеселителен парк до преводачески услуги от руски за Американското военно разузнаване.
	Днес Publishers Weekly нарича романите й „вълнуващо приключение“, а Booklist ги определя като „дяволски забавни“. Правата за превод на нейните книги са продадени в повече от трийсет страни в целия свят. Тя е носител на наградата за най-добра книга на RT Book Reviews в категория „Избор на рецензентите“, наградата EPPIE, Националната награда „Избор на читателите“ и приза на RomCon — Readers’ Crown, и е многократен финалист в номинациите за най-престижните американски отличия за любовна литература — RITA.
	В момента Силвия работи по третия роман от поредицата „Кросфайър“ — „Опиянена от теб“. Повече информация за нея и книгите й можете да намерите на официалния й сайт http://SylviaDay.com, както и в профилите във Facebook и Twitter: http://facebook.com/AuthorSylviaDay и http://twitter.com/SylDay.

	{file:36724}
