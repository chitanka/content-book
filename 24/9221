	Драги читателю,
	Книжките от поредицата „Моят музей“ ще ви запознаят с един нов метод за изучаване на изкуството.
	Поредицата — чийто първи брой излезе на български език през 1966 г. — е съставена така, че всяка книжка да обхваща творчеството на трима класически или съвременни майстори. От 1968 г. насам редом с големите творци на живописта се представят и най-значителните фигури в областта на скулптурата и архитектурата. Подбраните шест цветни — или черно-бели — репродукции от творбите на всеки автор улесняват запознанството със самите творци.
	Репродукциите са приложени отделно в края на всяка книжка, тъй като бихме искали читателят да участвува в окончателното й оформяне, като залепя картините (четирите им ъгъла) към съответните описания. Вместо да прелиствате повърхностно страниците, вие ще трябва да разучите подробно текста, за да можете да поставите репродукциите на определеното за всяка една от тях място. Надяваме се, че по този начин ще разберете по-добре онова, което четете, и че запознаването ще се превърне в задълбочено усвояване.*
	[* Поради естеството на електронните книги, и невъзможност да се спази замисълът на съставителите на поредицата, репродукциите са поставени на местата им. — Бел.ел.кор.]
	Молим да следите с внимание издаваните в поредицата „Моят музей“ книжки, тъй като по този начин ще можете да се запознаете с историята на изкуството, а събирането им ще ви направи притежател на колекция от репродукции, която съдържа най-хубавото в областта на изобразителното изкуство — притежател на истински малък музей.
@	Издателството

	{file:42734}
