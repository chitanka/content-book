>	За автора

	Ангел Димитров Попов е роден през 1942 г. в Пловдив. Родителите му са от Брацигово — градът на най-маслодайната роза в света. Родът се преселил в Брацигово от Велико Търново през 18-и век заради семейна трагедия. Дъщерята Елена била отвлечена от местният бей, успяла да избяга, но не могла да преживее позора и се хвърлила в река Янтра. Според семейната легенда скалата, от която се хвърлила, била наречена Момина скала.
	Детството си Ангел Попов прекарва в Брацигово и Девин. От 1953 г. живее в София. През 1965 г. завършва Висшето военно-морско училище във Варна, специалност „инженер-корабостроител“, а през 1972 г. завършва Висшия икономически институт в София, специалност „икономика на промишлеността“. През 1977 г. като свободен аспирант защитава докторат по икономика на тема „Оптимална производствена програма на равнище предприятие“ с използване на икономико-математическо моделиране. От 1991 г. е лицензиран бизнес-оценител за цели предприятия. Работил е в предприятие, обединение, министерство и на други места — стопанска, проектантска, управленска и обществена работа. За противопоставяне на строежа на мегазавода за тежко машиностроене край Радомир през 1976 г. е уволнен като съветник в Министерския съвет. Има научни, художествени и др. публикации и внедрени икономико-математечески разработки с десетки милиони лева ефект за производството. Спортувал е лекоатлетически многобой, безмоторно летене и др. спортове.
	Автор е на стихосбирката „Горчива перла“ (1994, 2005 и 2009 г.), на приказката в стихове „Снежанка и седемте джуджета“ (1996, 2010 и 2018 г. в превод на английски, италиански, немски, руски и френски) и на стихосбирката „Пред камината“ (2013 г.).


	{file:42800}
